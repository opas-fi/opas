<!DOCTYPE html>
<html lang="fi">
<head>
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
    <meta name="description" content="Islam Koraani JUMALA ALLAH">
    <meta name="author" content="islamopas.com">
    <title>Koraani: Ta-Ha:n suura (TA-HA)</title>
  <!-- Bootstrap core CSS -->
  <link href="vendor/bootstrap/css/bootstrap.min.css" rel="stylesheet" media="screen">
      <!-- Custom styles for this template -->
  <link href="css/w3-theme-light-green.css" rel="stylesheet" media="screen">
  <link href="css/print.css" rel="stylesheet" media="print">
</head>
<body>

	
	  <!-- Navigation -->
  <nav class="navbar navbar-expand-lg navbar-dark bg-dark fixed-top">
    <!-- fixed-top -->
    <div class="container">
      <a class="navbar-brand" href="http://islamopas.com">Islamopas.com</a> <button class=
      "navbar-toggler navbar-toggler-right" type="button" data-toggle="collapse" data-target=
      "#navbarResponsive" aria-controls="navbarResponsive" aria-expanded="false" aria-label=
      "Toggle navigation"><span class="navbar-toggler-icon">&nbsp;</span></button>
      <div class="collapse navbar-collapse" id="navbarResponsive">
        <ul class="navbar-nav ml-auto">
			<li class="nav-item ">
              <a class="nav-link " href="index.html">Pääsivu</a>  <!-- Koraani -->
            </li>
			<li class="nav-item active">
              <a class="nav-link" href="sisallys.htm">Sisällys</a>
            </li>
			<li class="nav-item">
              <a class="nav-link" href="audio.htm">Kuuntele</a>
            </li>
        </ul>
      </div>
    </div>
  </nav>
	
	
 
  <!-- Page Content -->
  <div class="container">
  
	    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">Koraani - Ta-Ha:n suura (TA-HA)</h1>
    <!-- hide on screens smaller than md -->
    <div id="breadcb">
      <ol class="breadcrumb w3-theme-l3">
	          <li class="breadcrumb-item d-none d-md-block">
          <a href="index.html" class="w3-text-white w3-hover-white">Pääsivu</a> <!-- Koraani -->
        </li>
        <li class="breadcrumb-item d-none d-md-block">
          <a href="sisallys.htm" class="w3-text-white w3-hover-white">Sisällys</a>
        </li>
        <li class="breadcrumb-item active w3-text-white d-none d-md-block">Ta-Ha:n suura (TA-HA)</li>
      </ol>
    </div>
	
    <div class="row">
      
      <div class="col-lg-9 mb-4"><!-- Post Content Column -->
	  <div class="division"><!-- division -->
	  
     <!-- JOHDANTO Widget -->
        <div class="card mb-4">
          <h5 class="card-header w3-theme-l3">Johdanto</h5>
          <div class="card-body">
			<p class="card-text">KAHDESKYMMENES SUURA: Al Taa Haa Ilmoitettu Mekassa (135 jaetta</p>
<p class="card-text">Ta Ha saa nimensä arabialaisista kirjaimista, jotka muodostavat ensimmäisen jakeen. Kuten XIX suuran, väittää kiinteä perimätieto tämänkin suuran kuuluvan varhain ilmoitettuihin.</p>
<p class="card-text">Omar ibn ul-Hattaab, josta myöhemmin tuli kalifi, oli alkuaan katkerimpia islaamin vastustajia. Hän lähti eräänä päivänä liikkeelle miekka kädessä aikoen surmata profeetan - »tämän saabalaisen, joka on hajoittanut kureishien yksimielisyyden, joka sanoo heidän ihanteitaan typeriksi ja heidän uskontoaan häpeälliseksi ja pilkkaa heidän jumaliaan.» Tällöin hän kohtasi erään ystävän, joka kehoitti häntä luopumaan aikeestaan muistuttaen hänelle, että jos hän surmaisi profeetan, olisi edessä mahtavan heimon kosto: »Luuletko, että Bäni Abd ul Mutallib sallisi sinun elää maan päällä, jos surmaisit Muhammedin?» Sillä sukuylpeys voittaisi uskonnollisen erimielisyyden. »Eikö sinun olisi parasta palata omien sukulaistesi luo ja pitää heidät kurissa?» Omar kysyi: »Keitä sukulaisiani tarkoitat?» »Lankoasi ja serkkuasi Sa'id ibn Zeidiä ja sisartasi Faatimaa, A~Hattaabin sisarta, sillä kautta Allahin heistä on tullut islaamilaisia ja Muhammedin uskonnon seuraajia, niin että pidä heistä huolta.»</p>
<p class="card-text">Silloin Omar kääntyi takaisin raivoissaan sisarelleen ja langolleen. Näiden talossa oli Habaab ibn Arit ja hänellä käsikirjoitus, joka sisälsi tämän suuran. Sitä hän parhaillaan luki heille ääneen. Kun he kuulivat Omarin tulon, Habaab piiloutui talossa olevaan vaatesäiliöön ja Faatima otti kirjoituksen ja istuutui sen päälle. Mutta Omar, joka taloa lähestyessään oli kuullut Habaabin lukevan, sanoi astuessaan sisään: »Mitä oli se mumina, jonka kuulin?» He sanoivat:»Et kuullut mitään.» Omar sanoi: »Kuulin, kautta Jumalan. Ja minulle on jo ilmoitettu, että teistä on tullut Muhammedin ja hänen uskontonsa kannattajia.» Sitten hän hyökkäsi lankonsa Sa'id ibn Zeidin kimppuun, mutta Faatima riensi väliin suojellakseen miestään, ja Omar iski ja haavoitti Faatimaa. Ja kun hän oli sen tehnyt, hänen siskonsa ja lankonsa sanoivat hänelle:»Kyllä me olemme muslimeja ja uskomme Jumalaan sekä hänen sananjulistajaansa, joten tee mitä tahdot!» Mutta kun Omar näki sisarensa verissään, hän katui tekoaan ja sanoi hänelle: »Anna minulle kirjoitus, jota äsken kuulin teidän lukevan, jotta saisin nähdä, mitä Muhammed on tuonut.» Ja Omar oli kirjanoppinut. Hänen sisarensa sanoi: »Emme rohkene luovuttaa kirjoitusta sinulle.» Hän sanoi: »Alkää pelätkö!» ja hän vannoi jumaliensa nimeen, että hän luettuaan palauttaisi kirjoituksen. Vaikka nämä sanat herättivät sisaressa toivoa hänen kääntymisestään islaamiin, sisar sanoi: »Oi veljeni, sinä olet saastainen epäjumalainpalveluksesi tähden, eikä kukaan saa koskettaa pyhää kirjoitusta paitsi puhdistetut.»</p>
<p class="card-text">Silloin Omar meni ulos ja peseytyi, ja nyt hänen sisarensa antoi hänelle lehden, johon Taa Haa oli kirjoitettu. Ja kun hän oli lukenut kirjoituksen, hän sanoi: »Miten oivallisia nämä sanat ovat!» ja ylisti sitä suuresti. Ja kun Habaab kuuli sen, hän tuli hänen luokseen ja sanoi: »Oi Omar, toivon, että Jumala on lähettänyt sinut vastaukseksi profeetan rukoukseen, sillä juuri eilen kuulin hänen sanovan: »Oi Jumala! Vahvista islaamia Abu'lHakim ibn Hishaamin tai Omar ibn AI-Hattaabin avulla. Onhan Jumala totisesti Jumala, oi Omar!» Silloin Omar sanoi: »Neuvo minut Muhammedin luo, Habaab, että tapaan hänet ja voin antautua Jumalalle.»</p>
<p class="card-text">Omarin kääntymys tapahtui profeetan lähetystyön viidentenä vuonna (yhdeksäntenä ennen Hedzraa) pian senjälkeen, kun siirtolaiset olivat lähteneet Abessiniaan. Jo siihen aikaan tämä suura oli kirjoitettu muistiin ja pantu kiertämään.</p>
<p class="card-text">Tämä suura on Mekan kauden varhaisia.</p>

          </div>
		</div><!-- /JOHDANTO Widget -->
		<a name="start" id="start">&nbsp;</a>
		
        <hr>
        <div class="h3 w3-text-theme">
          <!-- Basmala -->
		  Aloitan JUMALAN, laupiaan Armahtajan, nimeen
        </div>
        <hr>
		
		
        <div class="table-responsive">
          <table class="table table-striped table-success">
            <tbody>
              <!-- Sura Content -->
                <tr>
  <td><strong>1.<a name="1" id="1">&nbsp;</a></strong></td>
    <td>
      <div class="lead">
        Taa Haa.

      </div>
    </td>
  </tr><!-- Aya -->
  <tr>
  <td><strong>2.<a name="2" id="2">&nbsp;</a></strong></td>
    <td>
      <div class="lead">
        Emme ole lähettänyt sinulle Koraania tehdäksemme sinua onnettomaksi,

      </div>
    </td>
  </tr><!-- Aya -->
  <tr>
  <td><strong>3.<a name="3" id="3">&nbsp;</a></strong></td>
    <td>
      <div class="lead">
        vaan jotta se olisi kehoitus Jumalaa pelkääville,

      </div>
    </td>
  </tr><!-- Aya -->
  <tr>
  <td><strong>4.<a name="4" id="4">&nbsp;</a></strong></td>
    <td>
      <div class="lead">
        Hänen lähettämänsä, joka on luonut taivaan korkeudet ja maan.

      </div>
    </td>
  </tr><!-- Aya -->
  <tr>
  <td><strong>5.<a name="5" id="5">&nbsp;</a></strong></td>
    <td>
      <div class="lead">
        Hänelle, Armahtajalle, joka on noussut valtaistuimelleen,

      </div>
    </td>
  </tr><!-- Aya -->
  <tr>
  <td><strong>6.<a name="6" id="6">&nbsp;</a></strong></td>
    <td>
      <div class="lead">
        kuuluu kaikki, mitä on taivaassa ja mitä on maan päällä, mitä on niiden välillä ja maan alla.

      </div>
    </td>
  </tr><!-- Aya -->
  <tr>
  <td><strong>7.<a name="7" id="7">&nbsp;</a></strong></td>
    <td>
      <div class="lead">
        Siksi ei sinun tarvitse rukoilla kovalla äänellä; sillä Hän tietää yhtä hyvin salaisen ja kätketyn.

      </div>
    </td>
  </tr><!-- Aya -->
  <tr>
  <td><strong>8.<a name="8" id="8">&nbsp;</a></strong></td>
    <td>
      <div class="lead">
        Ei ole muita jumalia kuin Jumala; hänelle kuuluvat ihanimmat nimitykset.

      </div>
    </td>
  </tr><!-- Aya -->
  <tr>
  <td><strong>9.<a name="9" id="9">&nbsp;</a></strong></td>
    <td>
      <div class="lead">
        Oletko kuullut kertomusta Mooseksesta?

      </div>
    </td>
  </tr><!-- Aya -->
  <tr>
  <td><strong>10.<a name="10" id="10">&nbsp;</a></strong></td>
    <td>
      <div class="lead">
        Kun hän näki tulen, hän lausui perheelleen: »Malttakaa! Minä totisesti näen tulen. Ehkä hankin siitä teille virikeliekin tai kenties saan sen kautta johdatuksen.»

      </div>
    </td>
  </tr><!-- Aya -->
  <tr>
  <td><strong>11.<a name="11" id="11">&nbsp;</a></strong></td>
    <td>
      <div class="lead">
        Kun hän sitten lähestyi tulta, kuului ääni: »Oi Mooses!

      </div>
    </td>
  </tr><!-- Aya -->
  <tr>
  <td><strong>12.<a name="12" id="12">&nbsp;</a></strong></td>
    <td>
      <div class="lead">
        Totisesti, Minä olen sinun Herrasi. Riisu kenkäsi, sillä olet pyhässä Tuwan laaksossa.

      </div>
    </td>
  </tr><!-- Aya -->
  <tr>
  <td><strong>13.<a name="13" id="13">&nbsp;</a></strong></td>
    <td>
      <div class="lead">
        Minä olen valinnut sinut, kuule siis, mitä sinulle ilmaistaan.

      </div>
    </td>
  </tr><!-- Aya -->
  <tr>
  <td><strong>14.<a name="14" id="14">&nbsp;</a></strong></td>
    <td>
      <div class="lead">
        Totisesti, Minä olen Jumala, eikä ole muuta jumalaa kuin Minä. Sentähden palvele Minua ja suorita rukouksesi pitäen Minut mielessäsi.

      </div>
    </td>
  </tr><!-- Aya -->
  <tr>
  <td><strong>15.<a name="15" id="15">&nbsp;</a></strong></td>
    <td>
      <div class="lead">
        Totisesti, hetki lähestyy, Minä vedän sen esiin salasta, ja jokainen sielu saa palkan tekojensa mukaan.

      </div>
    </td>
  </tr><!-- Aya -->
  <tr>
  <td><strong>16.<a name="16" id="16">&nbsp;</a></strong></td>
    <td>
      <div class="lead">
        Sentähden älä anna sellaisen, joka ei siihen usko ja seuraa vain himojaan, kääntää pois siitä huomiotasi, muuten joudut turmion omaksi.

      </div>
    </td>
  </tr><!-- Aya -->
  <tr>
  <td><strong>17.<a name="17" id="17">&nbsp;</a></strong></td>
    <td>
      <div class="lead">
        Mutta mitä sinulla on oikeassa kädessäsi, Mooses?»

      </div>
    </td>
  </tr><!-- Aya -->
  <tr>
  <td><strong>18.<a name="18" id="18">&nbsp;</a></strong></td>
    <td>
      <div class="lead">
        Hän vastasi: »Se on sauvani. Siihen minä nojaudun ja sillä pudistelen lehtiä maahan lampaitani varten ja käytän sitä muihinkin tarkoituksiin.»

      </div>
    </td>
  </tr><!-- Aya -->
  <tr>
  <td><strong>19.<a name="19" id="19">&nbsp;</a></strong></td>
    <td>
      <div class="lead">
        Jumala sanoi: »Heitä se maahan, Mooses!»

      </div>
    </td>
  </tr><!-- Aya -->
  <tr>
  <td><strong>20.<a name="20" id="20">&nbsp;</a></strong></td>
    <td>
      <div class="lead">
        Niin hän heitti sen maahan, ja katso, siitä tuli mateleva käärme.

      </div>
    </td>
  </tr><!-- Aya -->
  <tr>
  <td><strong>21.<a name="21" id="21">&nbsp;</a></strong></td>
    <td>
      <div class="lead">
        Jumala sanoi: »Ota se käteesi äläkä pelkää! Me muutamme sen jälleen entiseen tilaansa.

      </div>
    </td>
  </tr><!-- Aya -->
  <tr>
  <td><strong>22.<a name="22" id="22">&nbsp;</a></strong></td>
    <td>
      <div class="lead">
        Ja purista kätesi kainaloosi, niin se käy kokonaan valkeaksi, ei kuitenkaan taudin tartuttamaksi - tämä on toinen merkki.

      </div>
    </td>
  </tr><!-- Aya -->
  <tr>
  <td><strong>23.<a name="23" id="23">&nbsp;</a></strong></td>
    <td>
      <div class="lead">
        Tämä siksi, että Me voisimme näyttää sinulle joitakin suurimpia merkkejämme.

      </div>
    </td>
  </tr><!-- Aya -->
  <tr>
  <td><strong>24.<a name="24" id="24">&nbsp;</a></strong></td>
    <td>
      <div class="lead">
        Lähde faraon luokse. Totisesti, hän on paisunut yli mittojensa.»

      </div>
    </td>
  </tr><!-- Aya -->
  <tr>
  <td><strong>25.<a name="25" id="25">&nbsp;</a></strong></td>
    <td>
      <div class="lead">
        Mooses sanoi: »Herrani, vahvista mieltäni,

      </div>
    </td>
  </tr><!-- Aya -->
  <tr>
  <td><strong>26.<a name="26" id="26">&nbsp;</a></strong></td>
    <td>
      <div class="lead">
        järjestä tehtäväni minulle helpoksi

      </div>
    </td>
  </tr><!-- Aya -->
  <tr>
  <td><strong>27.<a name="27" id="27">&nbsp;</a></strong></td>
    <td>
      <div class="lead">
        ja avaa kieleni siteet,

      </div>
    </td>
  </tr><!-- Aya -->
  <tr>
  <td><strong>28.<a name="28" id="28">&nbsp;</a></strong></td>
    <td>
      <div class="lead">
        jotta he ymmärtäisivät puheeni.

      </div>
    </td>
  </tr><!-- Aya -->
  <tr>
  <td><strong>29.<a name="29" id="29">&nbsp;</a></strong></td>
    <td>
      <div class="lead">
        Anna minulle avukseni joku perheestäni,

      </div>
    </td>
  </tr><!-- Aya -->
  <tr>
  <td><strong>30.<a name="30" id="30">&nbsp;</a></strong></td>
    <td>
      <div class="lead">
        Aaron veljeni;

      </div>
    </td>
  </tr><!-- Aya -->
  <tr>
  <td><strong>31.<a name="31" id="31">&nbsp;</a></strong></td>
    <td>
      <div class="lead">
        ja tue minua hänen kauttansa,

      </div>
    </td>
  </tr><!-- Aya -->
  <tr>
  <td><strong>32.<a name="32" id="32">&nbsp;</a></strong></td>
    <td>
      <div class="lead">
        sekä tee hänet osalliseksi tehtävääni,

      </div>
    </td>
  </tr><!-- Aya -->
  <tr>
  <td><strong>33.<a name="33" id="33">&nbsp;</a></strong></td>
    <td>
      <div class="lead">
        jotta voisimme suuresti Sinun kunniaasi kirkastaa

      </div>
    </td>
  </tr><!-- Aya -->
  <tr>
  <td><strong>34.<a name="34" id="34">&nbsp;</a></strong></td>
    <td>
      <div class="lead">
        ja että voisimme Sinua alati muistaa.

      </div>
    </td>
  </tr><!-- Aya -->
  <tr>
  <td><strong>35.<a name="35" id="35">&nbsp;</a></strong></td>
    <td>
      <div class="lead">
        Totisesti, Sinä valvot meitä valppaasti.»

      </div>
    </td>
  </tr><!-- Aya -->
  <tr>
  <td><strong>36.<a name="36" id="36">&nbsp;</a></strong></td>
    <td>
      <div class="lead">
        Jumala lausui: »Tapahtukoon sinulle, mitä pyydät, Mooses!

      </div>
    </td>
  </tr><!-- Aya -->
  <tr>
  <td><strong>37.<a name="37" id="37">&nbsp;</a></strong></td>
    <td>
      <div class="lead">
        Totisesti, jo kerran aikaisemmin Me olemme kohdistanut sinuun suosiomme,

      </div>
    </td>
  </tr><!-- Aya -->
  <tr>
  <td><strong>38.<a name="38" id="38">&nbsp;</a></strong></td>
    <td>
      <div class="lead">
        kun käskimme äitiäsi näin sanoen:

      </div>
    </td>
  </tr><!-- Aya -->
  <tr>
  <td><strong>39.<a name="39" id="39">&nbsp;</a></strong></td>
    <td>
      <div class="lead">
        'Laske hänet vasuun ja aseta vasu veteen, niin että virta työntää hänet rannalle, jolloin eräs, joka on sekä Minun että hänen vihollisensa, nostaa hänet ylös.' Ja Minä olen osoittanut sinulle rakkauttani, jotta sinut, kasvatettaisiin silmieni edessä.

      </div>
    </td>
  </tr><!-- Aya -->
  <tr>
  <td><strong>40.<a name="40" id="40">&nbsp;</a></strong></td>
    <td>
      <div class="lead">
        Kun sisareni kulki ohi ja sanoi: 'Näytänkö teille jonkun, joka hänestä huolehtii?' niin Me toimitimme sinut äitisi huostaan, jotta hänen silmänsä kirkastuisivat ja ettei hän enää murehtisi. Sinä tapoit erään miehen, mutta Me pelastimme sinut hädästä, Me karkaisimme sinua myös kurituksella. Senjälkeen sinä viivyit muutamia vuosia Midianin asukkaitten keskuudessa. Ja nyt saavuit käskystämme tänne, oi Mooses.

      </div>
    </td>
  </tr><!-- Aya -->
  <tr>
  <td><strong>41.<a name="41" id="41">&nbsp;</a></strong></td>
    <td>
      <div class="lead">
        Minä olen valinnut sinut Itseäni varten.

      </div>
    </td>
  </tr><!-- Aya -->
  <tr>
  <td><strong>42.<a name="42" id="42">&nbsp;</a></strong></td>
    <td>
      <div class="lead">
        Menkää, sinä ja veljesi, viemään Minun merkkejäni ja pitäkää Minut herkeämättä mielessänne.

      </div>
    </td>
  </tr><!-- Aya -->
  <tr>
  <td><strong>43.<a name="43" id="43">&nbsp;</a></strong></td>
    <td>
      <div class="lead">
        Lähtekää kumpikin faraon luokse, sillä totisesti, hän on paisunut.

      </div>
    </td>
  </tr><!-- Aya -->
  <tr>
  <td><strong>44.<a name="44" id="44">&nbsp;</a></strong></td>
    <td>
      <div class="lead">
        Puhukaa hänelle sitten sävyisästi, ehkä hän ottaa siitä vaarin tai kavahtaa.»

      </div>
    </td>
  </tr><!-- Aya -->
  <tr>
  <td><strong>45.<a name="45" id="45">&nbsp;</a></strong></td>
    <td>
      <div class="lead">
        He sanoivat: »Herra, me pelkäämme, että hän kiihtyy pahasti meitä vastaan tai rikkoo Sinua vastaan.»

      </div>
    </td>
  </tr><!-- Aya -->
  <tr>
  <td><strong>46.<a name="46" id="46">&nbsp;</a></strong></td>
    <td>
      <div class="lead">
        Jumala vastasi: »Alkää pelätkö, totisesti, Minä olen kanssanne. Minä kuulen ja minä näen.

      </div>
    </td>
  </tr><!-- Aya -->
  <tr>
  <td><strong>47.<a name="47" id="47">&nbsp;</a></strong></td>
    <td>
      <div class="lead">
        Menkää sentähden yhdessä hänen eteensä ja sanokaa: 'Totisesti, me olemme Herrasi lähettiläitä. Lähetä siis Israelin lapset meidän mukanamme äläkä aiheuta heille kärsimyksiä. Olemme tulleet sinun luoksesi tuomaan tunnusmerkkejä Herraltasi. Rauha olkoon sille, joka seuraa johdatusta.

      </div>
    </td>
  </tr><!-- Aya -->
  <tr>
  <td><strong>48.<a name="48" id="48">&nbsp;</a></strong></td>
    <td>
      <div class="lead">
        Totisesti, meille on ilmoitettu, että rangaistus on varmaan kohtaava sitä, joka puhuu valhetta ja kääntyy pois.'»

      </div>
    </td>
  </tr><!-- Aya -->
  <tr>
  <td><strong>49.<a name="49" id="49">&nbsp;</a></strong></td>
    <td>
      <div class="lead">
        Hän sanoi: »Oi Mooses, kuka onkaan teidän kummankin Herra?»

      </div>
    </td>
  </tr><!-- Aya -->
  <tr>
  <td><strong>50.<a name="50" id="50">&nbsp;</a></strong></td>
    <td>
      <div class="lead">
        Hän vastasi: »Meidän Herramme on Hän, joka loi kaiken muotoihinsa ja sitten ylläpitää sitä kaitselmuksen kautta.»

      </div>
    </td>
  </tr><!-- Aya -->
  <tr>
  <td><strong>51.<a name="51" id="51">&nbsp;</a></strong></td>
    <td>
      <div class="lead">
        Hän sanoi:»Millainen onkaan aikaisempien sukupolvien olotila?»

      </div>
    </td>
  </tr><!-- Aya -->
  <tr>
  <td><strong>52.<a name="52" id="52">&nbsp;</a></strong></td>
    <td>
      <div class="lead">
        Mooses vastasi: »Tiedot heistä ovat Herrani luona olevassa Kirjassa. Herrani ei erehdy eikä unohda.

      </div>
    </td>
  </tr><!-- Aya -->
  <tr>
  <td><strong>53.<a name="53" id="53">&nbsp;</a></strong></td>
    <td>
      <div class="lead">
        Hän on luonut maan teidän kehdoksenne ja aukonut siihen polkuja teitä varten; ja Hän lähettää teille sateen pilvistä.» Niin olemme myös verhonnut maan monenlaisilla kasveilla.

      </div>
    </td>
  </tr><!-- Aya -->
  <tr>
  <td><strong>54.<a name="54" id="54">&nbsp;</a></strong></td>
    <td>
      <div class="lead">
        Syökää niitä itse ja ruokkikaa niillä karjaanne. Totisesti, tässä on merkkejä sellaisille, joilla on ymmärrystä.

      </div>
    </td>
  </tr><!-- Aya -->
  <tr>
  <td><strong>55.<a name="55" id="55">&nbsp;</a></strong></td>
    <td>
      <div class="lead">
        Maasta me teidät loimme, maaksi teidät jälleen muutamme ja maasta Me vielä kerran teidät eloon herätämme.

      </div>
    </td>
  </tr><!-- Aya -->
  <tr>
  <td><strong>56.<a name="56" id="56">&nbsp;</a></strong></td>
    <td>
      <div class="lead">
        Totisesti, Me näytimme hänelle kaikki merkkimme, mutta hän selitti ne vaiheeksi ja torjui ne.

      </div>
    </td>
  </tr><!-- Aya -->
  <tr>
  <td><strong>57.<a name="57" id="57">&nbsp;</a></strong></td>
    <td>
      <div class="lead">
        Hän sanoi: »Oi Mooses, oletko tullut luoksemme karkoittaaksesi meidät taikakeinoillasi pois maastamme?

      </div>
    </td>
  </tr><!-- Aya -->
  <tr>
  <td><strong>58.<a name="58" id="58">&nbsp;</a></strong></td>
    <td>
      <div class="lead">
        Siinä tapauksessa aiomme käyttää sinua vastaan samanlaista taikakeinoa. Ehdota siis määrähetki, josta emme poikkea, et sinä emmekä me, ja jolloin kohtaamme toisemme jollakin keskeisellä paikalla.»

      </div>
    </td>
  </tr><!-- Aya -->
  <tr>
  <td><strong>59.<a name="59" id="59">&nbsp;</a></strong></td>
    <td>
      <div class="lead">
        Mooses lausui: »Määrähetki olkoon teidän juhlapäivänänne, jolloin kansa kokoontukoon jo aamulla.»

      </div>
    </td>
  </tr><!-- Aya -->
  <tr>
  <td><strong>60.<a name="60" id="60">&nbsp;</a></strong></td>
    <td>
      <div class="lead">
        Senjälkeen farao vetäytyi pois, teki suunnitelmansa ja palasi takaisin.

      </div>
    </td>
  </tr><!-- Aya -->
  <tr>
  <td><strong>61.<a name="61" id="61">&nbsp;</a></strong></td>
    <td>
      <div class="lead">
        Mooses lausui heille: »Voi teitä! Älkää keksikö juonia Jumalaa vastaan, sillä Hän tuhoaa teidät rangaistuksellaan; totisesti ei ole toivomaansa menestystä sillä, joka juonia punoo.»

      </div>
    </td>
  </tr><!-- Aya -->
  <tr>
  <td><strong>62.<a name="62" id="62">&nbsp;</a></strong></td>
    <td>
      <div class="lead">
        Sitten he kiistelivät asiasta keskenänsä ja pitivät salaista neuvottelua.

      </div>
    </td>
  </tr><!-- Aya -->
  <tr>
  <td><strong>63.<a name="63" id="63">&nbsp;</a></strong></td>
    <td>
      <div class="lead">
        Jotkut heistä sanoivat: »Nämä kaksi miestä ovat totisesti taikureita, jotka noituudellaan haluavat karkoittaa teidät pois maastanne ja hävittää teidän sivistyneet tapanne.

      </div>
    </td>
  </tr><!-- Aya -->
  <tr>
  <td><strong>64.<a name="64" id="64">&nbsp;</a></strong></td>
    <td>
      <div class="lead">
        Senvuoksi saattakaa suunnitelmanne valmiiksi ja astukaa riveihin! Totisesti, onnellinen se, joka tänään voittaa.

      </div>
    </td>
  </tr><!-- Aya -->
  <tr>
  <td><strong>65.<a name="65" id="65">&nbsp;</a></strong></td>
    <td>
      <div class="lead">
        He sanoivat: »Oi Mooses, heitätkö sinä, vai teemmekö me sen ensiksi?

      </div>
    </td>
  </tr><!-- Aya -->
  <tr>
  <td><strong>66.<a name="66" id="66">&nbsp;</a></strong></td>
    <td>
      <div class="lead">
        Hän vastasi: »Ei, heittäkää te!» Kun he niin tekivät, näytti hänestä, heidän taikuutensa voimasta, aivan kuin heidän köytensä ja sauvansa todella liikkuisivat.

      </div>
    </td>
  </tr><!-- Aya -->
  <tr>
  <td><strong>67.<a name="67" id="67">&nbsp;</a></strong></td>
    <td>
      <div class="lead">
        Silloin Mooses tunsi pelkoa sydämessään.

      </div>
    </td>
  </tr><!-- Aya -->
  <tr>
  <td><strong>68.<a name="68" id="68">&nbsp;</a></strong></td>
    <td>
      <div class="lead">
        Me sanoimme: »Älä pelkää, sinä pääset varmasti voitolle.

      </div>
    </td>
  </tr><!-- Aya -->
  <tr>
  <td><strong>69.<a name="69" id="69">&nbsp;</a></strong></td>
    <td>
      <div class="lead">
        Heitä maahan, mitä sinulla on oikeassa kädessäsi, ja se on nielevä kaiken, mitä he ovat tehneet. He ovat suorittaneet pelkän taikurin tempun, mutta taikuri ei ole koskaan menestyvä, minne tahansa hän meneekin.»

      </div>
    </td>
  </tr><!-- Aya -->
  <tr>
  <td><strong>70.<a name="70" id="70">&nbsp;</a></strong></td>
    <td>
      <div class="lead">
        Ja taikurit lankesivat maahan kunnioituksesta ja sanoivat: »Me uskomme Aaronin ja Mooseksen Herraan.»

      </div>
    </td>
  </tr><!-- Aya -->
  <tr>
  <td><strong>71.<a name="71" id="71">&nbsp;</a></strong></td>
    <td>
      <div class="lead">
        Silloin lausui farao: »Uskotteko te häneen ennenkuin minä annan teille luvan? Totisesti, hän on teidän mestarinne, joka on opettanut teille noituutta. Sentähden minä olen leikkaava teiltä käden ja jalan vastakkaisilta puolilta ja naulitseva teidät palmunrunkoon. Tctisesti, silloin tiedätte, kuka meistä on kurittamisessa ankarin ja sitkein.»

      </div>
    </td>
  </tr><!-- Aya -->
  <tr>
  <td><strong>72.<a name="72" id="72">&nbsp;</a></strong></td>
    <td>
      <div class="lead">
        He vastasivat: »Emme voi todellakaan asettaa sinua korkeammalle kuin sen, mikä meille on ilmaistu selvin tunnusmerkein, emmekä Hänen yläpuolelleen, joka meidät on luonut. Pane siis päätöksesi täytäntöön, kuten aiot. Sinun määräyksesi ulottuvat vain tämän maailman elämään.

      </div>
    </td>
  </tr><!-- Aya -->
  <tr>
  <td><strong>73.<a name="73" id="73">&nbsp;</a></strong></td>
    <td>
      <div class="lead">
        Totisesti, me uskomme Herraamme, että Hän voi antaa anteeksi syntimme ja noituuden, mihin sinä meidät pakotit. Jumala on paras ja pysyvin.»

      </div>
    </td>
  </tr><!-- Aya -->
  <tr>
  <td><strong>74.<a name="74" id="74">&nbsp;</a></strong></td>
    <td>
      <div class="lead">
        Totisesti, joka saapuu Herransa eteen synnin tilassa, häntä varten on helvetti. Siellä hän ei voi kuolla eikä liioin elää.

      </div>
    </td>
  </tr><!-- Aya -->
  <tr>
  <td><strong>75.<a name="75" id="75">&nbsp;</a></strong></td>
    <td>
      <div class="lead">
        Mutta joka saapuu Hänen eteensä uskovaisena, hyviä töitä suoritettuaan, hän kuuluu niihin, joita varten on korkein kunnia,

      </div>
    </td>
  </tr><!-- Aya -->
  <tr>
  <td><strong>76.<a name="76" id="76">&nbsp;</a></strong></td>
    <td>
      <div class="lead">
        ikuiset puutarhat, joiden kautta joet virtaavat ja joissa he saavat alati asua. Tällaisen palkinnon saa se, joka tekee parannuksen.

      </div>
    </td>
  </tr><!-- Aya -->
  <tr>
  <td><strong>77.<a name="77" id="77">&nbsp;</a></strong></td>
    <td>
      <div class="lead">
        Totisesti, Me annoimme Moosekselle näin kuuluvan käskyn: »Lähde matkaan palvelijaini kanssa yöaikaan ja avaa heille kuiva tie meren halki. Älä pelkää, että sinut saavutetaan, vaan kulje säikkymättä eteenpäin.

      </div>
    </td>
  </tr><!-- Aya -->
  <tr>
  <td><strong>78.<a name="78" id="78">&nbsp;</a></strong></td>
    <td>
      <div class="lead">
        Mutta farao ajoi heitä sotajoukkoineen takaa, ja silloin meri peitti heidät alleen, hukuttaen kaikki.

      </div>
    </td>
  </tr><!-- Aya -->
  <tr>
  <td><strong>79.<a name="79" id="79">&nbsp;</a></strong></td>
    <td>
      <div class="lead">
        Sillä farao johti kansansa harhaan eikä opastanut sitä oikealle tielle.

      </div>
    </td>
  </tr><!-- Aya -->
  <tr>
  <td><strong>80.<a name="80" id="80">&nbsp;</a></strong></td>
    <td>
      <div class="lead">
        »Oi Israelin lapset! Totisesti, Me pelastimme teidät vihollisistanne ja teimme kanssanne liiton vuoren oikealla puolella sekä lähetimme teille mannaa ja peltopyitä.

      </div>
    </td>
  </tr><!-- Aya -->
  <tr>
  <td><strong>81.<a name="81" id="81">&nbsp;</a></strong></td>
    <td>
      <div class="lead">
        Syökää kaikkea hyvää, mitä olemme ravinnoksenne suonut, mutta älkää menkö hillittömyyksiin, ettei vihani lankea päällenne, sillä ketä minun vihani kohtaa, hän totisesti hukkuu.

      </div>
    </td>
  </tr><!-- Aya -->
  <tr>
  <td><strong>82.<a name="82" id="82">&nbsp;</a></strong></td>
    <td>
      <div class="lead">
        Mutta Minä olen peräti anteeksiantavainen sitä kohtaan, joka kääntyy ja uskoo sekä tekee hyvää ja pysyy jatkuvasti oikealla tiellä.

      </div>
    </td>
  </tr><!-- Aya -->
  <tr>
  <td><strong>83.<a name="83" id="83">&nbsp;</a></strong></td>
    <td>
      <div class="lead">
        »Mutta miksi olet kiirehtinyt pois kansasi luota,oi Mooses?»

      </div>
    </td>
  </tr><!-- Aya -->
  <tr>
  <td><strong>84.<a name="84" id="84">&nbsp;</a></strong></td>
    <td>
      <div class="lead">
        Hän vastasi: »He seuraavat jälkiäni, ja minä kiiruhdan luoksesi, oi Herra, jotta olisit minuun tyytyväinen.»

      </div>
    </td>
  </tr><!-- Aya -->
  <tr>
  <td><strong>85.<a name="85" id="85">&nbsp;</a></strong></td>
    <td>
      <div class="lead">
        Silloin Herra lausui: »Totisesti, olemme koetellut kansaasi sinun poistuttuasi, sillä Saamiri on johdattanut sen harhaan.»

      </div>
    </td>
  </tr><!-- Aya -->
  <tr>
  <td><strong>86.<a name="86" id="86">&nbsp;</a></strong></td>
    <td>
      <div class="lead">
        Silloin Mooses palasi kansansa luokse täynnä kiivautta ja murhetta. Hän sanoi: »Oi kansani, eikö Herranne antanut teille ihanan lupauksen? Näyttikö sovittu aika teistä liian pitkältä? Vai toivoitteko Herran vihan lankeavan päällenne, koska rikoitte minulle tekemänne lupauksen?

      </div>
    </td>
  </tr><!-- Aya -->
  <tr>
  <td><strong>87.<a name="87" id="87">&nbsp;</a></strong></td>
    <td>
      <div class="lead">
        He vastasivat: »Me emme rikkoneet lupausta omasta tahdostamme, vaan meidät pakotettiin kantamaan raskaat taakat kansan koristeita ja heittämään ne tuleen, ja Saamiri teki samoin.»

      </div>
    </td>
  </tr><!-- Aya -->
  <tr>
  <td><strong>88.<a name="88" id="88">&nbsp;</a></strong></td>
    <td>
      <div class="lead">
        Siten Saamiri valmisti heille (kulta)vasikan, josta lähti kumea ääni. Ja he sanoivat: »Tämä on teidän jumalanne ja Mooseksen jumala, mutta hän on sen unohtanut.»

      </div>
    </td>
  </tr><!-- Aya -->
  <tr>
  <td><strong>89.<a name="89" id="89">&nbsp;</a></strong></td>
    <td>
      <div class="lead">
        Eivätkö he huomanneet, että se ei puhunut heille ainoatakaan sanaa, ja ettei sillä ollut valtaa tehdä heille vahinkoa eikä hyvääkään?

      </div>
    </td>
  </tr><!-- Aya -->
  <tr>
  <td><strong>90.<a name="90" id="90">&nbsp;</a></strong></td>
    <td>
      <div class="lead">
        Tosin oli Aaron jo aikaisemmin heille puhunut: »Oi kansani! Näin olette hankkineet itsellenne koettelemuksen. Mutta totisesti, Herranne on kaikkein armollisin, sentähden seuratkaa minua ja totelkaa käskyäni.»

      </div>
    </td>
  </tr><!-- Aya -->
  <tr>
  <td><strong>91.<a name="91" id="91">&nbsp;</a></strong></td>
    <td>
      <div class="lead">
        He vastasivat: »Emme lakkaa sitä palvelemasta, ennen kuin Mooses palaa luoksemme.»

      </div>
    </td>
  </tr><!-- Aya -->
  <tr>
  <td><strong>92.<a name="92" id="92">&nbsp;</a></strong></td>
    <td>
      <div class="lead">
        Mooses lausui: »Oi Aaron! Kun näit heidän joutuvan harhaannukseen,

      </div>
    </td>
  </tr><!-- Aya -->
  <tr>
  <td><strong>93.<a name="93" id="93">&nbsp;</a></strong></td>
    <td>
      <div class="lead">
        mikä esti sinua seuraamasta minua? Etkö tottele käskyäni?»

      </div>
    </td>
  </tr><!-- Aya -->
  <tr>
  <td><strong>94.<a name="94" id="94">&nbsp;</a></strong></td>
    <td>
      <div class="lead">
        Hän vastasi: »Oi äitini poika! Älä tartu partaani äläkä päähäni. Pelkäsin todella sinun sanovan: 'Olet aikaansaanut hajaannusta Israelin lasten keskuudessa odottamatta minun ratkaisuani.'»

      </div>
    </td>
  </tr><!-- Aya -->
  <tr>
  <td><strong>95.<a name="95" id="95">&nbsp;</a></strong></td>
    <td>
      <div class="lead">
        Mooses sanoi: »Miten on sinun laitasi, oi Saamiri?»

      </div>
    </td>
  </tr><!-- Aya -->
  <tr>
  <td><strong>96.<a name="96" id="96">&nbsp;</a></strong></td>
    <td>
      <div class="lead">
        Hän vastasi: »Minä näin, mitä he eivät nähneet; otin pölyä lähettilään jalanjäljistä, mutta sitten heitin sen pois. Tämä näytti parhaalta mielestäni.»

      </div>
    </td>
  </tr><!-- Aya -->
  <tr>
  <td><strong>97.<a name="97" id="97">&nbsp;</a></strong></td>
    <td>
      <div class="lead">
        Mooses lausui: »Mene matkaasi, osasi on tässä elämässä sanoa: 'Älkää minuun koskeko!' Totisesti, sinua varten on määrähetki, jota et voi välttää. Katso jumalaasi, jota niin kauan palvelit, Me poltamme sen ja sitten sirotamme tuhkan mereen.»

      </div>
    </td>
  </tr><!-- Aya -->
  <tr>
  <td><strong>98.<a name="98" id="98">&nbsp;</a></strong></td>
    <td>
      <div class="lead">
        Jumalanne on ainoa Jumala: Hänen rinnallaan ei ole muuta jumalaa. Hän sulkee tietoonsa kaikki asiat.

      </div>
    </td>
  </tr><!-- Aya -->
  <tr>
  <td><strong>99.<a name="99" id="99">&nbsp;</a></strong></td>
    <td>
      <div class="lead">
        Näin olemme kertonut sinulle siitä, mitä aikaisemmin on tapahtunut, ja olemme antanut sinulle muistutuksen Itsestämme,

      </div>
    </td>
  </tr><!-- Aya -->
  <tr>
  <td><strong>100.<a name="100" id="100">&nbsp;</a></strong></td>
    <td>
      <div class="lead">
        joka kääntyy pois, saa ylösnousemuksen päivänä kantaa taakkansa.

      </div>
    </td>
  </tr><!-- Aya -->
  <tr>
  <td><strong>101.<a name="101" id="101">&nbsp;</a></strong></td>
    <td>
      <div class="lead">
        Ikuisesti he saavat sitä tehdä, ja surkea on heidän kuormansa oleva ylösnousemuksen päivänä.

      </div>
    </td>
  </tr><!-- Aya -->
  <tr>
  <td><strong>102.<a name="102" id="102">&nbsp;</a></strong></td>
    <td>
      <div class="lead">
        Sinä päivänä puhalletaan pasuunoihin, ja Me kokoamme syntiset sokaistuina.

      </div>
    </td>
  </tr><!-- Aya -->
  <tr>
  <td><strong>103.<a name="103" id="103">&nbsp;</a></strong></td>
    <td>
      <div class="lead">
        Hiljaa he silloin puhuvat toisillensa ja sanovat: »Olette viipyneet vain kymmenen (päivää).»6)

      </div>
    </td>
  </tr><!-- Aya -->
  <tr>
  <td><strong>104.<a name="104" id="104">&nbsp;</a></strong></td>
    <td>
      <div class="lead">
        Me tiedämme parhaiten, mitä he sanovat, kun lujauskoisin heistä lausuu: »Ette ole viipyneet kuin päivän.»

      </div>
    </td>
  </tr><!-- Aya -->
  <tr>
  <td><strong>105.<a name="105" id="105">&nbsp;</a></strong></td>
    <td>
      <div class="lead">
        Ja he tekevät sinulle kysymyksiä vuorista. Vastaa: »Herrani on hajoittava ne perustuksiaan myöten.»

      </div>
    </td>
  </tr><!-- Aya -->
  <tr>
  <td><strong>106.<a name="106" id="106">&nbsp;</a></strong></td>
    <td>
      <div class="lead">
        Niiden paikalle Hän jättää aution erämaan,

      </div>
    </td>
  </tr><!-- Aya -->
  <tr>
  <td><strong>107.<a name="107" id="107">&nbsp;</a></strong></td>
    <td>
      <div class="lead">
        jossa et ole näkevä kohokohtaa etkä kukkulaa.

      </div>
    </td>
  </tr><!-- Aya -->
  <tr>
  <td><strong>108.<a name="108" id="108">&nbsp;</a></strong></td>
    <td>
      <div class="lead">
        Sinä päivänä he seuraavat kutsujaa, joka kulkee suoraa tietä. Silloin heidän äänensäkin vaimentuvat laupeimman Jumalan edessä, niin että voit kuulla vain hiljaista sorinaa.

      </div>
    </td>
  </tr><!-- Aya -->
  <tr>
  <td><strong>109.<a name="109" id="109">&nbsp;</a></strong></td>
    <td>
      <div class="lead">
        Sinä päivänä ei kenenkään puoltopuheesta ole hyötyä, ellei laupein Jumala häntä hyväksy tai mielisty hänen sanoihinsa.

      </div>
    </td>
  </tr><!-- Aya -->
  <tr>
  <td><strong>110.<a name="110" id="110">&nbsp;</a></strong></td>
    <td>
      <div class="lead">
        Hän tietää, mitä heillä on edessään ja mitä takanaan, mutta heidän tietonsa ei tätä käsitä.

      </div>
    </td>
  </tr><!-- Aya -->
  <tr>
  <td><strong>111.<a name="111" id="111">&nbsp;</a></strong></td>
    <td>
      <div class="lead">
        Ja kaikki kasvot nöyrtyvät ikuisesti elävän, ikuisesti pysyvän edessä. Ja turmioon joutuu se, joka vääryyttä harjoittaa.

      </div>
    </td>
  </tr><!-- Aya -->
  <tr>
  <td><strong>112.<a name="112" id="112">&nbsp;</a></strong></td>
    <td>
      <div class="lead">
        Mutta ken tekee hyvää ja on uskovainen, hänen ei tarvitse pelätä vääryyttä eikä ansionsa menetystä.

      </div>
    </td>
  </tr><!-- Aya -->
  <tr>
  <td><strong>113.<a name="113" id="113">&nbsp;</a></strong></td>
    <td>
      <div class="lead">
        Tällä tavoin me olemme lähettänyt maan päälle arabiankielisen Koraanin ja selittänyt eri tavoin niitä seikkoja, joilla heitä on uhattu, jotta he hartautta harjoittaisivat tai tulisivat ymmärtäväisiksi.

      </div>
    </td>
  </tr><!-- Aya -->
  <tr>
  <td><strong>114.<a name="114" id="114">&nbsp;</a></strong></td>
    <td>
      <div class="lead">
        Ylevä korkeudessaan on Jumala, Kuningas, Totuus. Mutta, Muhammed, älä pidä kiirettä Koraanin suhteen, ennen kuin se täydellisesti on sinulle ilmoitettu. Sano: »Herra, avarra minua tiedossa!»

      </div>
    </td>
  </tr><!-- Aya -->
  <tr>
  <td><strong>115.<a name="115" id="115">&nbsp;</a></strong></td>
    <td>
      <div class="lead">
        Totisesti, jo aikaisemmin Me annoimme käskymme Aadamille, mutta hän unohti sen, emmekä havainnut hänessä lujaa kestävyyttä.

      </div>
    </td>
  </tr><!-- Aya -->
  <tr>
  <td><strong>116.<a name="116" id="116">&nbsp;</a></strong></td>
    <td>
      <div class="lead">
        Kun sanomme enkeleille: »Kumartakaa ihmistä (Aadamia)», niin he kumarsivat muut paitsi Iblis (saatana), tämä kieltäytyi.

      </div>
    </td>
  </tr><!-- Aya -->
  <tr>
  <td><strong>117.<a name="117" id="117">&nbsp;</a></strong></td>
    <td>
      <div class="lead">
        Senvuoksi sanoimme: »Oi ihminen (Aadam), totisesti, tämä on sinun ja vaimosi vihollinen. Älä anna hänen karkoittaa teitä puutarhasta (paratiisista), sillä silloin tulet onnettomaksi.

      </div>
    </td>
  </tr><!-- Aya -->
  <tr>
  <td><strong>118.<a name="118" id="118">&nbsp;</a></strong></td>
    <td>
      <div class="lead">
        Totisesti, puutarhassa sinun ei tarvitse nähdä nälkää eikä olla vaatteita vailla.

      </div>
    </td>
  </tr><!-- Aya -->
  <tr>
  <td><strong>119.<a name="119" id="119">&nbsp;</a></strong></td>
    <td>
      <div class="lead">
        Eikä sinun tarvitse olla janoissasi eikä auringonpaahteessa.»

      </div>
    </td>
  </tr><!-- Aya -->
  <tr>
  <td><strong>120.<a name="120" id="120">&nbsp;</a></strong></td>
    <td>
      <div class="lead">
        Silloin saatana vietteli heidät sanoen: »Oi ihminen (Aadam), näytänkö sinulle kuolemattomuuden puun ja kuningaskunnan, joka ei häviä?»

      </div>
    </td>
  </tr><!-- Aya -->
  <tr>
  <td><strong>121.<a name="121" id="121">&nbsp;</a></strong></td>
    <td>
      <div class="lead">
        Niin kumpikin söi siitä, jolloin heidän alastomuutensa ilmeni heille ja he alkoivat peitellä itseään puutarhan lehdillä. Siten ihminen (Aadam) oli tottelematon Herralleen ja lankesi syntiin.

      </div>
    </td>
  </tr><!-- Aya -->
  <tr>
  <td><strong>122.<a name="122" id="122">&nbsp;</a></strong></td>
    <td>
      <div class="lead">
        Mutta senjälkeen hänen Herransa valitsi hänet jälleen, kääntyi hänen puoleensa ja antoi hänelle johdatuksensa.

      </div>
    </td>
  </tr><!-- Aya -->
  <tr>
  <td><strong>123.<a name="123" id="123">&nbsp;</a></strong></td>
    <td>
      <div class="lead">
        Hän lausui: »Lähtekää kumpikin täältä maan päälle, ja teistä tulee toistenne viholliset. Kun lähetän teille johdatukseni, niin se, joka sitä seuraa, ei joudu harhaan eikä tule onnettomaksi.

      </div>
    </td>
  </tr><!-- Aya -->
  <tr>
  <td><strong>124.<a name="124" id="124">&nbsp;</a></strong></td>
    <td>
      <div class="lead">
        Mutta joka kääntää selkänsä Minun varoitukselleni, hänen on eläminen ahdingossa, ja sokeana hän herää ylösnousemuksen päivään.»

      </div>
    </td>
  </tr><!-- Aya -->
  <tr>
  <td><strong>125.<a name="125" id="125">&nbsp;</a></strong></td>
    <td>
      <div class="lead">
        Hän on sanova: »Herra, miksi herätit minut sokeana, vaikka aikaisemmin olin näkevä?»

      </div>
    </td>
  </tr><!-- Aya -->
  <tr>
  <td><strong>126.<a name="126" id="126">&nbsp;</a></strong></td>
    <td>
      <div class="lead">
        Herra vastaa: »Niin on. Sinä sait merkkimme, mutta ylenkatsoit ne, ja juuri senvuoksi Me nyt hylkäämme sinut.»

      </div>
    </td>
  </tr><!-- Aya -->
  <tr>
  <td><strong>127.<a name="127" id="127">&nbsp;</a></strong></td>
    <td>
      <div class="lead">
        Tällä tavoin me palkitsemme sitä, joka on hillitön eikä usko Herransa ilmoituksiin. Tulevan päivän kuritus on vielä raskaampi ja jatkuvampi.

      </div>
    </td>
  </tr><!-- Aya -->
  <tr>
  <td><strong>128.<a name="128" id="128">&nbsp;</a></strong></td>
    <td>
      <div class="lead">
        Eivätkö he tiedä, että olemme tuhonnut niin monta ennen heitä elänyttä sukupolvea, joiden asuinsijoilla he kuljeskelevat? Totisesti tässä on merkkejä niille, joilla on ymmärrystä.

      </div>
    </td>
  </tr><!-- Aya -->
  <tr>
  <td><strong>129.<a name="129" id="129">&nbsp;</a></strong></td>
    <td>
      <div class="lead">
        Ellei Herrasi sana olisi edellä käynyt, olisi heidän tuhonsa jo tullut, mutta heidän hetkensä on määrätty.

      </div>
    </td>
  </tr><!-- Aya -->
  <tr>
  <td><strong>130.<a name="130" id="130">&nbsp;</a></strong></td>
    <td>
      <div class="lead">
        Siksi kestä kärsivällisesti mitä he puhuvat, ja ylistä Herraasi kiittämällä Häntä ennen auringonnousua ja ennen sen laskua, ja yön hetkinä ylistä Häntä samoin kuin päivän tunteina, jotta tulisit hyvälle mielelle.

      </div>
    </td>
  </tr><!-- Aya -->
  <tr>
  <td><strong>131.<a name="131" id="131">&nbsp;</a></strong></td>
    <td>
      <div class="lead">
        Älä käännä silmiäsi tämän maailman elämän loistoa kohti, josta olemme antanut muutamien nauttia, voidaksemme heitä koetella. Sillä Herrasi antimet ovat paremmat ja pysyvämmät.

      </div>
    </td>
  </tr><!-- Aya -->
  <tr>
  <td><strong>132.<a name="132" id="132">&nbsp;</a></strong></td>
    <td>
      <div class="lead">
        Velvoita kansaasi rukoilemaan ja ole myös itse siinä uuttera. Me emme pyydä sinulta huolenpitoa. Me pidämme huolen sinusta. Ja hurskauden loppu on hyvä.

      </div>
    </td>
  </tr><!-- Aya -->
  <tr>
  <td><strong>133.<a name="133" id="133">&nbsp;</a></strong></td>
    <td>
      <div class="lead">
        He sanovat: »Miksi hän ei tuo meille merkkiä Herraltansa?» Eikö heille todella ole jo annettu selvä vahvistus aikaisempien kirjoituksien suhteen?

      </div>
    </td>
  </tr><!-- Aya -->
  <tr>
  <td><strong>134.<a name="134" id="134">&nbsp;</a></strong></td>
    <td>
      <div class="lead">
        Ja jos olisimme saattanut heidät jonkin vitsauksen alaisiksi ennen profeetan tuloa, he olisivat sanoneet: »Herra, miksi et lähettänyt luoksemme sananjulistajaa, jotta olisimme voineet seurata käskyäsi, ennenkuin meidät masennettiin ja häväistiin?»

      </div>
    </td>
  </tr><!-- Aya -->
  <tr>
  <td><strong>135.<a name="135" id="135">&nbsp;</a></strong></td>
    <td>
      <div class="lead">
        Vastaa heille: »Kaikki odottavat, sentähden odottakaa tekin, sillä pian tulette tietämään, ketkä ovat oikean tien kulkijoita ja ketkä ovat saaneet johdatuksen.»

      </div>
    </td>
  </tr><!-- Aya -->

            </tbody>
          </table>
        </div>
        <hr>
		 
		<!-- Pagination -->
        <ul class="pagination justify-content-center mb-4 noprint d-none d-lg-flex">
			<li class="page-item"><a class="page-link" href="019.htm">&larr; Edellinen</a></li>
			<li class="page-item"><a class="page-link" href="021.htm">Seuraava &rarr;</a></li>
         </ul><!-- /Pagination -->
		
      </div><!-- /division -->
	  </div><!-- /Post Content Column -->
	  
	  <!-- Sidebar Widgets Column -->
	 <!-- notes:to hide in lg and up use: d-lg-none, to hide on screens smaller than md: "d-none d-md-block"  -->
      <div class="col-lg-3 mb-4">
	  		  
        <!-- Itro Widget -->
        <div class="card mb-4">
          <h5 class="card-header w3-theme">Kuvaus</h5>
          <div class="card-body">
			
Nimi: طه<br>
Ilmoitettu: Mekassa<br>
Jakeita: 135<br>
Aikajärjestyksessä: 45<br>			
          </div>
        </div>
		
		<!-- audio  ar  en-->
		<div class="card mb-4 noprint">
		<h5 class="card-header w3-theme">Kuuntele arabiaksi ja englanniksi</h5>
          <div class="card-body">
      <audio controls>
        <source src="audio/aren/020.mp3">
      </audio>
	  </div>
		</div><!-- /audio ar en -->
		
	
		<!-- translation vs revelations   -->
		<div class="alert alert-warning">
		<h4 class="alert-heading">Huomioikaa </h4>
		että KAIKKI Koraanin käännökset (tulkinnat) väistämättä sisältävät virheitä. Alkuperäisellä kielellään (arabiaksi) Koraani on suoraa Allahin (JUMALAn) Puhetta ihmiskunnalle profeetta Muhammedin (rauha hänelle) välityksellä. Millään Koraanin käännöksellä ei enää ole tätä "virallista" ja täydellistä asemaa, vaikkakin se voi olla valtavan hyödyllinen aloittelevalle opiskelijalle, joka haluaa tietää lisää islamista.
		</div><!-- /translation vs revelations  -->
		
			  	<!-- toc    -->
		<div class="card mb-4 noprint">
        <div class="list-group" id="Sideb2">
          <a href="#" class="list-group-item w3-theme">Valitse kieli</a> 
		<a href="#" class="list-group-item w3-theme-l4">Käännös suomeksi</a><a href="020-ar-fi.htm" class="list-group-item w3-theme-l3   w3-hover-white">Arabiaksi-suomeksi</a><a href="020-ar.htm#start" class="list-group-item w3-theme-l3   w3-hover-white">Alkuperäinen arabiaksi</a>	  
        </div>
		</div><!-- /toc  -->

		<!-- toc2    -->
		<div class="card mb-4 noprint">
        <div class="list-group">
		<a href="sisallys.htm" class="list-group-item w3-theme-l3   w3-hover-white">Sisällys</a> 
		<a href="index.htm" class="list-group-item w3-theme-l3   w3-hover-white">Pääsivu</a> <!-- Koraani -->   
        </div>
		</div><!-- /toc2  -->
		
				<!-- audio  ar-->
		<div class="card mb-4 noprint">
		<h5 class="card-header w3-theme">Kuuntele arabiaksi</h5>
          <div class="card-body">
      <audio controls>
        <source src="audio/ar/020.mp3">
      </audio>
	  </div>
		</div><!-- /audio ar -->
		
				<!-- Original text  -->
		<div class="card noprint" style="width: 100%;">
			<div class="card-body">
				<a href="020-ar.htm"><h5 class="card-title">Alkuperäinen arabiaksi</h5></a>
			</div>
			<a href="020-ar.htm#start"><img class="card-img-top" src="img/Holy1.jpg" alt="Lue"></a>
		</div><!-- /Original text  -->
		<br>
		
		<!-- Pagination -->					
		<div class="d-lg-none" style="width: 100%;">
        <ul class="pagination justify-content-center mb-4 noprint">
			<li class="page-item"><a class="page-link" href="019.htm">&larr; Edellinen</a></li>
			<li class="page-item"><a class="page-link" href="021.htm">Seuraava &rarr;</a></li>
         </ul><!-- /Pagination -->
		</div><!-- /Pagination -->
		
      </div>
	  
    </div><!-- /.row -->
  </div><!-- /.container -->
  
	
	  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white" id="copyright"></p>
      <script>
        var d = new Date();
        var vuosi = d.getFullYear();
        var text = 'Copyright © 2000-';
        document.getElementById("copyright").innerHTML = text+vuosi+ " islamopas.com" ;
      </script> <noscript>
      <p class="m-0 text-center text-white">Copyright © 2000-2099 www.islamopas.com</p></noscript>
    </div><!-- /.container -->
  </footer>
	

    <!-- Bootstrap core JavaScript -->
    <script src="vendor/jquery/jquery.min.js"></script>
    <script src="vendor/bootstrap/js/bootstrap.bundle.min.js"></script>
	
  </body>

</html>
