<!DOCTYPE html>
<html lang="fi">
<head>
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
    <meta name="description" content="Islam Koraani JUMALA ALLAH">
    <meta name="author" content="islamopas.com">
    <title>Koraani: Joosefin suura (YUUSUF)</title>
  <!-- Bootstrap core CSS -->
  <link href="vendor/bootstrap/css/bootstrap.min.css" rel="stylesheet" media="screen">
      <!-- Custom styles for this template -->
  <link href="css/w3-theme-light-green.css" rel="stylesheet" media="screen">
  <link href="css/print.css" rel="stylesheet" media="print">
</head>
<body>

	
	  <!-- Navigation -->
  <nav class="navbar navbar-expand-lg navbar-dark bg-dark fixed-top">
    <!-- fixed-top -->
    <div class="container">
      <a class="navbar-brand" href="http://islamopas.com">Islamopas.com</a> <button class=
      "navbar-toggler navbar-toggler-right" type="button" data-toggle="collapse" data-target=
      "#navbarResponsive" aria-controls="navbarResponsive" aria-expanded="false" aria-label=
      "Toggle navigation"><span class="navbar-toggler-icon">&nbsp;</span></button>
      <div class="collapse navbar-collapse" id="navbarResponsive">
        <ul class="navbar-nav ml-auto">
			<li class="nav-item ">
              <a class="nav-link " href="index.html">Pääsivu</a>  <!-- Koraani -->
            </li>
			<li class="nav-item active">
              <a class="nav-link" href="sisallys.htm">Sisällys</a>
            </li>
			<li class="nav-item">
              <a class="nav-link" href="https://www.islamopas.com/linkki" target="_blank">Kuuntele</a>
            </li>
        </ul>
      </div>
    </div>
  </nav>
	
	
 
  <!-- Page Content -->
  <div class="container">
  
	    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">Koraani - Joosefin suura (YUUSUF)</h1>
    <!-- hide on screens smaller than md -->
    <div id="breadcb">
      <ol class="breadcrumb w3-theme-l3">
	          <li class="breadcrumb-item d-none d-md-block">
          <a href="index.html" class="w3-text-white w3-hover-white">Pääsivu</a> <!-- Koraani -->
        </li>
        <li class="breadcrumb-item d-none d-md-block">
          <a href="sisallys.htm" class="w3-text-white w3-hover-white">Sisällys</a>
        </li>
        <li class="breadcrumb-item active w3-text-white d-none d-md-block">Joosefin suura (YUUSUF)</li>
      </ol>
    </div>
	
    <div class="row">
      
      <div class="col-lg-9 mb-4"><!-- Post Content Column -->
	  <div class="division"><!-- division -->
	  
     <!-- JOHDANTO Widget -->
        <div class="card mb-4">
          <h5 class="card-header w3-theme-l3">Johdanto</h5>
          <div class="card-body">
			<p class="card-text">KAHDESTOISTA SUURA: Joosef (Juusuf) Ilmoitettu Mekassa (111 jaetta )</p>
<p class="card-text">Juusuf, saa nimensä aiheestaan, Joosefin elämäkerrasta. Se eroaa kaikista muista suuroista siinä, että siinä on vain yksi aihe. Eroavaisuudet Raamatun kertomuksessa ovat hämmästyttävät. Jaakob on tässä profeetta, jota ei petetä kertomuksella poikansa kuolemasta, vaan joka on onneton, koska hän selvänäköisyytensä keskeytymisen tähden ei voi nähdä mitä Joosefille on tapahtunut. Kertomuksen todellista merkitystä, sen psykologista painoa korostetaan kauttaaltaan, ja kertomistapa, vaikkakin se ihmetyttää länsimaista lukijaa, on eloisa.</p>
<p class="card-text">Perimätieto kertoo, että Profeetta luki suuran Mekassa ensimmäisille Jasripistä (Medinasta) tulleille kääntyneille, s.o. toisena vuonna ennen Hedzraa, mutta kuten Nöldeke osoittaa, tästä ei voi päättää, että suura juuri silloin ilmoitettiin, vaan ainoastaan että se oli siihen mennessä ilmoitettu.</p>
<p class="card-text">Kuuluu Mekassa ilmoitettujen suurain myöhäisryhmään.</p>

          </div>
		</div><!-- /JOHDANTO Widget -->
		<a name="start" id="start">&nbsp;</a>
		
        <hr>
        <div class="h3 w3-text-theme">
          <!-- Basmala -->
		  Aloitan JUMALAN, laupiaan Armahtajan, nimeen
        </div>
        <hr>
		
		
        <div class="table-responsive">
          <table class="table table-striped table-success">
            <tbody>
              <!-- Sura Content -->
                <tr>
  <td><strong>1.<a name="1" id="1">&nbsp;</a></strong></td>
    <td>
      <div class="lead">
        Alif. Laam. Raa. Nämä ovat selvän Kirjan säkeistöjä.

      </div>
    </td>
  </tr><!-- Aya -->
  <tr>
  <td><strong>2.<a name="2" id="2">&nbsp;</a></strong></td>
    <td>
      <div class="lead">
        Olemme totisesti lähettänyt ylhäältä tämän arabialaisen Koraanin, jotta te voisitte ymmärtää.

      </div>
    </td>
  </tr><!-- Aya -->
  <tr>
  <td><strong>3.<a name="3" id="3">&nbsp;</a></strong></td>
    <td>
      <div class="lead">
        Me aiomme kertoa sinulle erään kertomuksista parhaimpia ilmaisten sen sinulle tällä Koraanilla, sillä tätä ennen sinä kuuluit niiden joukkoon, jotka olivat tietämättömiä.

      </div>
    </td>
  </tr><!-- Aya -->
  <tr>
  <td><strong>4.<a name="4" id="4">&nbsp;</a></strong></td>
    <td>
      <div class="lead">
        Kun Joosef lausui isälleen: »Oi isäni, olen totisesti nähnyt yksitoista kiertotähteä sekä auringon ja kuun; olen nähnyt niiden kumartuvan edessäni», niin

      </div>
    </td>
  </tr><!-- Aya -->
  <tr>
  <td><strong>5.<a name="5" id="5">&nbsp;</a></strong></td>
    <td>
      <div class="lead">
        tämä sanoi: »Oi poikani! Älä kerro näkyäsi veljillesi, muuten he ryhtyvät salahankkeisiin sinua vastaan. Saatana on totisesti ihmissuvun ilmeinen vihollinen.

      </div>
    </td>
  </tr><!-- Aya -->
  <tr>
  <td><strong>6.<a name="6" id="6">&nbsp;</a></strong></td>
    <td>
      <div class="lead">
        Tällä tavoin on Herrasi valitseva sinut ja opettava sinulle näiden tapahtumien selityksen, ja Hän on täysin käsin siunaava sinut ja Jaakobin lapset, niinkuin Hän tätä ennen siunasi esi-isäsi Aabrahamin ja Iisakin. Totisesti, sinun Herrasi on tietävä, viisas.»

      </div>
    </td>
  </tr><!-- Aya -->
  <tr>
  <td><strong>7.<a name="7" id="7">&nbsp;</a></strong></td>
    <td>
      <div class="lead">
        Joosefin ja hänen veljiensä kertomuksessa on todella selvät merkit niille, jotka tutkistelevat.

      </div>
    </td>
  </tr><!-- Aya -->
  <tr>
  <td><strong>8.<a name="8" id="8">&nbsp;</a></strong></td>
    <td>
      <div class="lead">
        Niinpä he lausuivat: »Todellakin Joosef veljensä kera on isällemme rakkaampi kuin me, vaikka me kuulumme samaan veljien joukkoon. Totisesti, isämme on ilmeisessä harhassa.

      </div>
    </td>
  </tr><!-- Aya -->
  <tr>
  <td><strong>9.<a name="9" id="9">&nbsp;</a></strong></td>
    <td>
      <div class="lead">
        Surmatkaa Joosef tai karkoittakaa hänet jonnekin vieraaseen maahan, jotta isänne kasvot kokonaan kääntyisivät teidän puoleenne ja teistä saattaisi senjälkeen tulla onnellisia.»

      </div>
    </td>
  </tr><!-- Aya -->
  <tr>
  <td><strong>10.<a name="10" id="10">&nbsp;</a></strong></td>
    <td>
      <div class="lead">
        Muuan heidän joukostaan sanoi: »Alkää surmatko Joosefia, vaan laskekaa hänet jonkun kaivon pohjalle, jolloin jotkut matkamiehet kenties ottavat hänet mukaansa, jos tahdotte hankkeenne toteuttaa.»

      </div>
    </td>
  </tr><!-- Aya -->
  <tr>
  <td><strong>11.<a name="11" id="11">&nbsp;</a></strong></td>
    <td>
      <div class="lead">
        He sanoivat: »Oi isämme, mikä on syynä siihen, ettet usko meidän huostaamme Joosefia? Suommehan totisesti hänelle vain hyvää.

      </div>
    </td>
  </tr><!-- Aya -->
  <tr>
  <td><strong>12.<a name="12" id="12">&nbsp;</a></strong></td>
    <td>
      <div class="lead">
        Lähetä hänet huomenna kanssamme, niin hän voi huvitella ja leikkiä; kyllä me vartioimme häntä visusti.»

      </div>
    </td>
  </tr><!-- Aya -->
  <tr>
  <td><strong>13.<a name="13" id="13">&nbsp;</a></strong></td>
    <td>
      <div class="lead">
        Hän vastasi: »Minua todellakin huolestuttaa lähettää hänet teidän kanssanne, ja pelkään suden syövän hänet, jos ette pidä huolta hänestä.»

      </div>
    </td>
  </tr><!-- Aya -->
  <tr>
  <td><strong>14.<a name="14" id="14">&nbsp;</a></strong></td>
    <td>
      <div class="lead">
        He lausuivat: »Jos susi hänet söisi, vaikka meitä on näin monta, niin me silloin hukassa ensiksi olisimme.»

      </div>
    </td>
  </tr><!-- Aya -->
  <tr>
  <td><strong>15.<a name="15" id="15">&nbsp;</a></strong></td>
    <td>
      <div class="lead">
        Kun he sitten ottivat hänet mukaansa ja sopivat siitä, että laskevat hänet kaivon pohjalle, niin Me ilmoitimme hänelle silloin: »Totisesti, Sinä olet vielä kerran kertova heille tästä heidän teostaan, kun he eivät sinua tunne.»

      </div>
    </td>
  </tr><!-- Aya -->
  <tr>
  <td><strong>16.<a name="16" id="16">&nbsp;</a></strong></td>
    <td>
      <div class="lead">
        Ja illansuussa he palasivat isänsä luo itkien.

      </div>
    </td>
  </tr><!-- Aya -->
  <tr>
  <td><strong>17.<a name="17" id="17">&nbsp;</a></strong></td>
    <td>
      <div class="lead">
        He sanoivat: »Oi isämme! Me juoksimme kilpaa keskenämme ja jätimme Joosefin matkatavaroittemme luokse, ja silloin susi söi hänet; mutta sinä et ota uskoaksesi meitä, vaikka puhumme totta.»

      </div>
    </td>
  </tr><!-- Aya -->
  <tr>
  <td><strong>18.<a name="18" id="18">&nbsp;</a></strong></td>
    <td>
      <div class="lead">
        Ja he toivat hänen paitansa, jonka olivat tahrineet muulla verellä. Jaakob sanoi: »Te olette keskenänne suunnitelleet tämän. Minun on nyt totisesti hillittävä mieleni, ja minä rukoilen Jumalalta apua kestääkseni asian, josta kerrotte.»

      </div>
    </td>
  </tr><!-- Aya -->
  <tr>
  <td><strong>19.<a name="19" id="19">&nbsp;</a></strong></td>
    <td>
      <div class="lead">
        Ja matkue saapui niille tienoin ja lähetti kaivolle vedenkantajan, joka laski sankonsa siihen. Hän huudahti: »Mikä onni! Täällähän on poika.» He ottivat hänet talteen kuin kauppatavaran, mutta Jumala tiesi, mitä he tekivät.

      </div>
    </td>
  </tr><!-- Aya -->
  <tr>
  <td><strong>20.<a name="20" id="20">&nbsp;</a></strong></td>
    <td>
      <div class="lead">
        Ja he möivät hänet halvalla hinnalla, muutamista hopearahoista; sillä hän oli heille rasitukseksi.

      </div>
    </td>
  </tr><!-- Aya -->
  <tr>
  <td><strong>21.<a name="21" id="21">&nbsp;</a></strong></td>
    <td>
      <div class="lead">
        Ja egyptiläinen, joka hänet osti, sanoi vaimolleen: »Pidä hänet vieraan arvossa! Hänestä saattaa olla meille hyötyä, tai ehkäpä otamme hänet omaksi pojaksemme.» Tällä tavoin Me annoimme Joosefille tuossa maassa olinpaikan opettaaksemme hänelle näiden tapahtumien selityksen. Jumala ilmaisee itsensä käskyssään, mutta useimmat ihmiset eivät sitä ymmärrä.

      </div>
    </td>
  </tr><!-- Aya -->
  <tr>
  <td><strong>22.<a name="22" id="22">&nbsp;</a></strong></td>
    <td>
      <div class="lead">
        Ja kun Joosef pääsi miehuutensa täyteen voimaan, Me annoimme hänelle viisauden ja ymmärryksen. Juuri tällä tavoin me palkitsemme ne, jotka hyvää tekevät.

      </div>
    </td>
  </tr><!-- Aya -->
  <tr>
  <td><strong>23.<a name="23" id="23">&nbsp;</a></strong></td>
    <td>
      <div class="lead">
        Ja nainen, jonka talossa Joosef asui, halusi tämän antautuvan hänelle, ja hän sulki ovet ja sanoi: »Tule luokseni, joudu.» Hän vastasi: »Jumala on minun turvani. Totisesti, Herrani on suonut minulle asumuksista parhaan, ja väärämieliset eivät milloinkaan menesty.»

      </div>
    </td>
  </tr><!-- Aya -->
  <tr>
  <td><strong>24.<a name="24" id="24">&nbsp;</a></strong></td>
    <td>
      <div class="lead">
        Ja nainen oli lujasti päättänyt saada Joosefin, ja tämä olisi suostunut häneen, ellei olisi nähnyt Herransa voimaa. Tämä tapahtui siinä tarkoituksessa, että Me olisimme voinut torjua synnin ja riettauden hänen luotaan. Totisesti, hän oli Meidän uskollisia palvelijoitamme.

      </div>
    </td>
  </tr><!-- Aya -->
  <tr>
  <td><strong>25.<a name="25" id="25">&nbsp;</a></strong></td>
    <td>
      <div class="lead">
        Ja he juoksivat kilpaa ovelle. Silloin nainen repi hänen paitansa rikki takaa, ja he tapasivat molemmat hänen aviomiehensä lähellä ovea. Nainen huudahti: »Mikä muu on sellaisen palkka, joka toivoo pahaa vaimollesi, kuin vankila tai tuskallinen rangaistus?»

      </div>
    </td>
  </tr><!-- Aya -->
  <tr>
  <td><strong>26.<a name="26" id="26">&nbsp;</a></strong></td>
    <td>
      <div class="lead">
        Joosef sanoi: »Hän se halusi vietellä minut.» Eräs vaimon huonekuntaan kuuluva todisti: »Jos hänen paitansa on revitty edestä, niin nainen puhuu totta ja mies valehtelee.

      </div>
    </td>
  </tr><!-- Aya -->
  <tr>
  <td><strong>27.<a name="27" id="27">&nbsp;</a></strong></td>
    <td>
      <div class="lead">
        Mutta jos hänen paitansa on revitty takaa, niin nainen valehtelee ja mies puhuu totta.»

      </div>
    </td>
  </tr><!-- Aya -->
  <tr>
  <td><strong>28.<a name="28" id="28">&nbsp;</a></strong></td>
    <td>
      <div class="lead">
        Kun aviomies siis huomasi, että paita oli revitty takaa, hän lausui: »Totisesti, tämä on sinun naisellisia juoniasi. Teidän viekkautenne on suuri.

      </div>
    </td>
  </tr><!-- Aya -->
  <tr>
  <td><strong>29.<a name="29" id="29">&nbsp;</a></strong></td>
    <td>
      <div class="lead">
        Oi Joosef! Älä välitä tästä. Ja sinä, vaimo, pyydä anteeksi syntiäsi! Totisesti, sinä kuulut syntisten joukkoon.»

      </div>
    </td>
  </tr><!-- Aya -->
  <tr>
  <td><strong>30.<a name="30" id="30">&nbsp;</a></strong></td>
    <td>
      <div class="lead">
        Ja kaupungin naiset sanoivat: »Päällikön vaimo haluaa nuoren palvelijansa antautuvan hänelle, hän on mielettömästi rakastunut mieheen. Totisesti, huomaamme hänen selvästi hairahtuneen.»

      </div>
    </td>
  </tr><!-- Aya -->
  <tr>
  <td><strong>31.<a name="31" id="31">&nbsp;</a></strong></td>
    <td>
      <div class="lead">
        Mutta kun vaimo kuuli heidän puheistaan, hän kutsutti heidät luokseen ja valmisti heille aterian, ja hän antoi kullekin veitsen ja sanoi: »Joosef, tule heidän eteensä.» Kun he näkivät hänet, he ylistivät häntä suuresti, haavoittivat käsiään ja huudahtivat: »Pyhä Jumala! Tämä ei ole ihmisolento. Hänhän ei voi olla muu kuin ylevä enkeli.»

      </div>
    </td>
  </tr><!-- Aya -->
  <tr>
  <td><strong>32.<a name="32" id="32">&nbsp;</a></strong></td>
    <td>
      <div class="lead">
        Vaimo lausui: »Juuri hänen tähtensä te soimasitte minua, ja totta on, että minä halusin hänen antautuvan itselleni, mutta hän varjeli itsensä. Mutta jos hän ei tee sitä, mitä minä vaadin, niin totisesti hänet pannaan vankilaan ja hän on kuuluva kunniattomien joukkoon.»

      </div>
    </td>
  </tr><!-- Aya -->
  <tr>
  <td><strong>33.<a name="33" id="33">&nbsp;</a></strong></td>
    <td>
      <div class="lead">
        Joosef sanoi: »Herra, vankila on minulle mieluisampi kuin se, mihin he minua viettelevät, ja ellet Sinä käännä minusta heidän aikeitaan, niin he houkuttelevat minut puoleensa, ja joudun pimitettyjen joukkoon.»

      </div>
    </td>
  </tr><!-- Aya -->
  <tr>
  <td><strong>34.<a name="34" id="34">&nbsp;</a></strong></td>
    <td>
      <div class="lead">
        Senvuoksi Jumala kuuli hänen rukouksensa ja torjui hänestä heidän aikeensa. Totisesti, Hän on kaikkikuuleva, kaikkitietävä.

      </div>
    </td>
  </tr><!-- Aya -->
  <tr>
  <td><strong>35.<a name="35" id="35">&nbsp;</a></strong></td>
    <td>
      <div class="lead">
        Silloin he kaikista merkeistä huolimatta harkitsivat parhaaksi panna hänet joksikin aikaa vankilaan.

      </div>
    </td>
  </tr><!-- Aya -->
  <tr>
  <td><strong>36.<a name="36" id="36">&nbsp;</a></strong></td>
    <td>
      <div class="lead">
        Ja kaksi nuorta miestä joutui vankilaan hänen kanssaan. Toinen heistä sanoi: »Uneksin pusertavani viiniä.» Ja toinen lausui: »Minä uneksin kantavani leipää pääni päällä ja lintujen syövän sitä. Selitä tämä meille; me näemme totisesti, että olet niitä, jotka tekevät hyvää.»

      </div>
    </td>
  </tr><!-- Aya -->
  <tr>
  <td><strong>37.<a name="37" id="37">&nbsp;</a></strong></td>
    <td>
      <div class="lead">
        Joosef vastasi: »Teille kahdelle ei ennätetä tuoda sitä ruokaa, jota ravinnoksenne annetaan, sillä minä olen lopettanut unienne selityksen ennenkuin teille tuodaan ruokaa. Sillä tämän Herrani on minulle opettanut. Minä olen luopunut sellaisten ihmisten opista, jotka eivät usko Jumalaan ja ovat niitä, jotka kieltävät tulevan elämän.

      </div>
    </td>
  </tr><!-- Aya -->
  <tr>
  <td><strong>38.<a name="38" id="38">&nbsp;</a></strong></td>
    <td>
      <div class="lead">
        Minä seuraan isieni Aabrahamin, Iisakin ja Jaakobin uskoa. Meidän ei ole sallittua asettaa ketään Jumalan rinnalle. Tämä on Jumalan armo meille ja koko ihmissuvulle, mutta useimmat eivät ole kiitollisia.

      </div>
    </td>
  </tr><!-- Aya -->
  <tr>
  <td><strong>39.<a name="39" id="39">&nbsp;</a></strong></td>
    <td>
      <div class="lead">
        Vankitoverini! Onko parempi, että on useita eri jumalia vai yksi ainoa Jumala, kaikkivaltias!

      </div>
    </td>
  </tr><!-- Aya -->
  <tr>
  <td><strong>40.<a name="40" id="40">&nbsp;</a></strong></td>
    <td>
      <div class="lead">
        Ne, joita Jumalan ohella palvelette, ovat pelkkiä nimiä, jotka te ja teidän esi-isänne ovat keksineet; Jumala ei ole siihen ylhäältä valtuutta antanut. Tuomio kuuluu Jumalalle yksin. Hän on määrännyt, ettette ketään muuta palvele kuin yksin Häntä. Tämä on oikea usko, mutta useimmat ihmiset eivät sitä käsitä.

      </div>
    </td>
  </tr><!-- Aya -->
  <tr>
  <td><strong>41.<a name="41" id="41">&nbsp;</a></strong></td>
    <td>
      <div class="lead">
        Vankitoverini! Toinen teistä on vielä tarjoava viiniä herransa juotavaksi, mutta toinen hirtetään, ja linnut tulevat syömään hänen päätään. Näin on päätetty asia, jota kyselitte.»

      </div>
    </td>
  </tr><!-- Aya -->
  <tr>
  <td><strong>42.<a name="42" id="42">&nbsp;</a></strong></td>
    <td>
      <div class="lead">
        Ja hän sanoi sille näistä kahdesta, jonka luuli pelastuvan: »Muistuta minusta herrallesi!» Mutta saatana sai hänet unohtamaan herrallensa muistuttamisen; niin Joosef sai jäädä vankilaan useiksi vuosiksi.

      </div>
    </td>
  </tr><!-- Aya -->
  <tr>
  <td><strong>43.<a name="43" id="43">&nbsp;</a></strong></td>
    <td>
      <div class="lead">
        Ja kuningas sanoi: »Näin unta seitsemästä lihavasta lehmästä, ja seitsemästä laihasta, jotka söivät edelliset; ja näin seitsemän vihantaa tähkää ja yhtä monta kuivaa. Oi johtomieheni, selittäkää minulle näkyni, jos pystytte unia tulkitsemaan.»

      </div>
    </td>
  </tr><!-- Aya -->
  <tr>
  <td><strong>44.<a name="44" id="44">&nbsp;</a></strong></td>
    <td>
      <div class="lead">
        He vastasivat: »Nämä ovat sekavia unia, emmekä me pysty selittämään sellaisia.»

      </div>
    </td>
  </tr><!-- Aya -->
  <tr>
  <td><strong>45.<a name="45" id="45">&nbsp;</a></strong></td>
    <td>
      <div class="lead">
        Silloin se, joka oli pelastunut (vankilasta), muisti nyt pitkän ajan kuluttua asian ja sanoi: »Olen ilmoittava teille selityksen, lähettäkää minut matkaan (Joosefin luo).»

      </div>
    </td>
  </tr><!-- Aya -->
  <tr>
  <td><strong>46.<a name="46" id="46">&nbsp;</a></strong></td>
    <td>
      <div class="lead">
        »Joosef! Sinä, joka puhut totuutta! Selitä meille uni seitsemästä lihavasta lehmästä, jotka seitsemän laihaa söi, sekä seitsemästä vihannasta tähkästä ja seitsemästä kuivasta, voidakseni palata heidän luokseen ja he saisivat tietää selityksenä

      </div>
    </td>
  </tr><!-- Aya -->
  <tr>
  <td><strong>47.<a name="47" id="47">&nbsp;</a></strong></td>
    <td>
      <div class="lead">
        Hän vastasi: »Teidän tulee hoitaa viljelyksenne seitsemänä vuonna kuten tavallisesti, mutta minkä korjaatte, jättäkää tähkiin, paitsi pientä osaa, jonka syötte.

      </div>
    </td>
  </tr><!-- Aya -->
  <tr>
  <td><strong>48.<a name="48" id="48">&nbsp;</a></strong></td>
    <td>
      <div class="lead">
        Senjälkeen on tuleva seitsemän hyvin ankaraa vuotta; ne nielevät sen, minkä olitte panneet niiden varalle säästöön, paitsi pientä osaa, joka teidän tulee varata siemeneksi.

      </div>
    </td>
  </tr><!-- Aya -->
  <tr>
  <td><strong>49.<a name="49" id="49">&nbsp;</a></strong></td>
    <td>
      <div class="lead">
        Näiden jälkeen on tuleva vuosi, jolloin ihmiset saavat sadetta ja voivat pusertaa rypäleitä.»

      </div>
    </td>
  </tr><!-- Aya -->
  <tr>
  <td><strong>50.<a name="50" id="50">&nbsp;</a></strong></td>
    <td>
      <div class="lead">
        Ja kuningas lausui: »Tuokaa hänet luokseni!» Mutta kun lähetti tuli hänen tykönsä, hän sanoi: »Palaa takaisin herrasi luo ja kysy häneltä, kuinka on niiden naisten laita, jotka haavoittivat käsiään. Totisesti, Herrani tuntee hyvin heidän aikeensa.»

      </div>
    </td>
  </tr><!-- Aya -->
  <tr>
  <td><strong>51.<a name="51" id="51">&nbsp;</a></strong></td>
    <td>
      <div class="lead">
        Ja kuningas sanoi: »Mitä ajattelitte, kun halusitte Joosefin vietellä?» He vastasivat: »Pyhä Jumala, me emme tiedä hänestä mitään pahaa!» Päämiehen vaimo lausui: »Nyt on totuus tullut ilmi. Minä halusin hänet vietellä, hän kuuluu rehellisiin.

      </div>
    </td>
  </tr><!-- Aya -->
  <tr>
  <td><strong>52.<a name="52" id="52">&nbsp;</a></strong></td>
    <td>
      <div class="lead">
        Sanon tämän siksi, että hän tietäisi, etten minä valehtele hänen poissaollessaan, ja koska Jumala ei anna johdatustaan niille, jotka ovat petollisia.

      </div>
    </td>
  </tr><!-- Aya -->
  <tr>
  <td><strong>53.<a name="53" id="53">&nbsp;</a></strong></td>
    <td>
      <div class="lead">
        Enkä voi sanoa, että sieluni olisi vapaa (synnistä),sillä totisesti sielu on altis pahaan, paitsi milloin Herrani osoittaa armoaan. Totisesti, Herrani on anteeksiantavainen, armollinen.»

      </div>
    </td>
  </tr><!-- Aya -->
  <tr>
  <td><strong>54.<a name="54" id="54">&nbsp;</a></strong></td>
    <td>
      <div class="lead">
        Silloin kuningas sanoi: »Tuokaa Joosef luokseni. Aion ottaa hänet omaan palvelukseeni.» Ja puhuttuaan hänen kanssaan kuningas sanoi: »Sinulla on tästä päivästä valtaa ja luottamusta luonamme.»

      </div>
    </td>
  </tr><!-- Aya -->
  <tr>
  <td><strong>55.<a name="55" id="55">&nbsp;</a></strong></td>
    <td>
      <div class="lead">
        Joosef vastasi: »Määrää valtakunnan aarteet minun hoitooni, minä olen totisesti valpas, viisas.»

      </div>
    </td>
  </tr><!-- Aya -->
  <tr>
  <td><strong>56.<a name="56" id="56">&nbsp;</a></strong></td>
    <td>
      <div class="lead">
        Näin Me annoimme Joosefille maassa aseman, niin että hän saattoi asettua minne halusi. Me osoitamme armoamme kenelle tahdomme, emmekä haaskaa niiden palkkaa, jotka hyvää tekevät.

      </div>
    </td>
  </tr><!-- Aya -->
  <tr>
  <td><strong>57.<a name="57" id="57">&nbsp;</a></strong></td>
    <td>
      <div class="lead">
        Ja totisesti, niiden palkka tulevana päivänä on oleva suurempi, jotka uskovat ja harjoittavat hartautta.

      </div>
    </td>
  </tr><!-- Aya -->
  <tr>
  <td><strong>58.<a name="58" id="58">&nbsp;</a></strong></td>
    <td>
      <div class="lead">
        Ja Joosefin veljet saapuivat hänen luokseen; he astuivat hänen eteensä, jolloin hän tunsi heidät, mutta he eivät tunteneet häntä.

      </div>
    </td>
  </tr><!-- Aya -->
  <tr>
  <td><strong>59.<a name="59" id="59">&nbsp;</a></strong></td>
    <td>
      <div class="lead">
        Ja kun hän oli saanut valmiiksi heidän kuormansa, hän lausui: »Tuokaa luokseni veljenne, joka on isänne luona; ettekö näe, että minä annan täyden mitan ja olen vieraanvarainen isäntä?

      </div>
    </td>
  </tr><!-- Aya -->
  <tr>
  <td><strong>60.<a name="60" id="60">&nbsp;</a></strong></td>
    <td>
      <div class="lead">
        Mutta ellette tuo häntä luokseni, en teille mitään mittaa, älkääkä silloin lähestykö minua.»

      </div>
    </td>
  </tr><!-- Aya -->
  <tr>
  <td><strong>61.<a name="61" id="61">&nbsp;</a></strong></td>
    <td>
      <div class="lead">
        He vastasivat: »Tahdomme kernaasti pyytää hänen isältään häntä mukaamme, teemme totisesti niin.»

      </div>
    </td>
  </tr><!-- Aya -->
  <tr>
  <td><strong>62.<a name="62" id="62">&nbsp;</a></strong></td>
    <td>
      <div class="lead">
        Ja Joosef sanoi palvelijoilleen: »Pankaa heidän rahansa heidän matkatavaroittensa joukkoon, niin että he huomaavat sen, kun he palaavat kotiinsa, jotta he palaisivat takaisin.»

      </div>
    </td>
  </tr><!-- Aya -->
  <tr>
  <td><strong>63.<a name="63" id="63">&nbsp;</a></strong></td>
    <td>
      <div class="lead">
        Kun he sitten tulivat isänsä luokse, he sanoivat: »Oi isämme, meiltä on evätty (enempi) viljanosto; lähetä siksi veljemme meidän mukanamme, jotta meille viljaa mitattaisiin; me vartioimme häntä huolellisesti.»

      </div>
    </td>
  </tr><!-- Aya -->
  <tr>
  <td><strong>64.<a name="64" id="64">&nbsp;</a></strong></td>
    <td>
      <div class="lead">
        Hän vastasi: »Voinko uskoa hänet huostaanne paremmin kuin aikaisemmin teille uskoin hänen veljensä. Mutta Jumala on paras vartija; Hän on laupiaista armollisin.»

      </div>
    </td>
  </tr><!-- Aya -->
  <tr>
  <td><strong>65.<a name="65" id="65">&nbsp;</a></strong></td>
    <td>
      <div class="lead">
        Ja kun he avasivat tavaransa, he huomasivat rahansa heille palautetuiksi. He sanoivat: »Oi isämme, saatammeko toivoa enempää? Tässä ovat palautetut rahamme, nyt hankimme viljaa perheellemme, huolehdimme veljestämme ja saamme yhden kamelin kuorman enemmän. Tämä määrä ei riitä.»

      </div>
    </td>
  </tr><!-- Aya -->
  <tr>
  <td><strong>66.<a name="66" id="66">&nbsp;</a></strong></td>
    <td>
      <div class="lead">
        Isä lausui: »En aio lähettää häntä kanssanne, ennenkuin Jumalan edessä lupaatte tuoda hänet varmasti takaisin minulle, elleivät olosuhteet teitä siitä estä.» Kun he olivat antaneet hänelle vakuutuksensa, hän sanoi: »Jumala pitäköön voimassa sen, mitä sanoimme.»

      </div>
    </td>
  </tr><!-- Aya -->
  <tr>
  <td><strong>67.<a name="67" id="67">&nbsp;</a></strong></td>
    <td>
      <div class="lead">
        Ja hän sanoi vielä: »Oi poikani, älkää menkö kaupunkiin samasta portista, vaan menkää eri porteista; ja minä en voi auttaa teitä vähääkään Jumalaa vastaan. Ratkaisu on yksin Jumalan käsissä. Häneen minä asetan luottamukseni, ja Häneen luottakoot kaikki, jotka toivoen luottavat.»

      </div>
    </td>
  </tr><!-- Aya -->
  <tr>
  <td><strong>68.<a name="68" id="68">&nbsp;</a></strong></td>
    <td>
      <div class="lead">
        Ja kun he menivät sisälle kaupunkiin siten kuin heidän isänsä oli määrännyt, se ei voinut heitä vähääkään auttaa Jumalaa vastaan; mutta täyttyi Jaakobin sydämessä asunut toivomus. Totisesti, hänellä oli tieto, koska Me olimme häntä opettanut, mutta useimmat ihmiset eivät sitä käsitä.

      </div>
    </td>
  </tr><!-- Aya -->
  <tr>
  <td><strong>69.<a name="69" id="69">&nbsp;</a></strong></td>
    <td>
      <div class="lead">
        Ja kun he saapuivat Joosefin eteen, hän otti (nuorimman) veljensä luokseen ja sanoi: »Minä olen todella sinun veljesi, siksi älä murehdi sitä, mitä he ovat tehneet.»

      </div>
    </td>
  </tr><!-- Aya -->
  <tr>
  <td><strong>70.<a name="70" id="70">&nbsp;</a></strong></td>
    <td>
      <div class="lead">
        Ja kun hän antoi valmistaa heidän kuormiaan, eräs (palvelijoista) kätki pikarin hänen veljensä matkatavaroihin. Senjälkeen eräs huutaja huusi: »Hoi, matkamiehet! Te olette varmasti varkaita!»

      </div>
    </td>
  </tr><!-- Aya -->
  <tr>
  <td><strong>71.<a name="71" id="71">&nbsp;</a></strong></td>
    <td>
      <div class="lead">
        He kääntyivät taakseen ja sanoivat: »Mitä teiltä on kadonnut?»

      </div>
    </td>
  </tr><!-- Aya -->
  <tr>
  <td><strong>72.<a name="72" id="72">&nbsp;</a></strong></td>
    <td>
      <div class="lead">
        He sanoivat: »Meiltä on kadonnut kuninkaan hopeapikari, ja ken hankkii sen takaisin, saa palkinnokseen kamelin kuorman; sen minä takaan.»

      </div>
    </td>
  </tr><!-- Aya -->
  <tr>
  <td><strong>73.<a name="73" id="73">&nbsp;</a></strong></td>
    <td>
      <div class="lead">
        He sanoivat: »Jumalan nimessä, te tiedätte varsin hyvin. että me emme ole tulleet tänne pahaa tekemään ja ettemme ole varkaita.»

      </div>
    </td>
  </tr><!-- Aya -->
  <tr>
  <td><strong>74.<a name="74" id="74">&nbsp;</a></strong></td>
    <td>
      <div class="lead">
        Miehet kysyivät: »Minkä korvauksen sitten annatte, jos valehtelette?»

      </div>
    </td>
  </tr><!-- Aya -->
  <tr>
  <td><strong>75.<a name="75" id="75">&nbsp;</a></strong></td>
    <td>
      <div class="lead">
        Veljekset vastasivat: »Kenen kuormasta pikari löydetään, saa itse olla korvauksena. Täten me palkitsemme kelvottomia.»

      </div>
    </td>
  </tr><!-- Aya -->
  <tr>
  <td><strong>76.<a name="76" id="76">&nbsp;</a></strong></td>
    <td>
      <div class="lead">
        Silloin mies alkoi etsiä ensin heidän säkeistään ja sitten nuorimman veljen, ja hän veti sen esiin tämän säkistä. Tällä tavoin Me annoimme Joosefin turvautua juoneen; Hän ei olisi voinut pidättää veljeään kuninkaan lain nojalla, ellei Jumala olisi niin tahtonut. Me kohotamme arvossa kenet tahdomme. Ja kaikkien tietävien yläpuolella on Kaikkitietävä.

      </div>
    </td>
  </tr><!-- Aya -->
  <tr>
  <td><strong>77.<a name="77" id="77">&nbsp;</a></strong></td>
    <td>
      <div class="lead">
        He sanoivat: »Jos hän varastaa, niin totisesti on hänen veljensä varastanut jo ennen häntä.» Silloin Joosef kätki oikean asianlaidan sydämeensä, eikä ilmaissut sitä heille. Hän sanoi itsekseen: »Te olette itse sitäkin pahempia, mutta Jumala tuntee parhaiten teidän syytöksenne.»

      </div>
    </td>
  </tr><!-- Aya -->
  <tr>
  <td><strong>78.<a name="78" id="78">&nbsp;</a></strong></td>
    <td>
      <div class="lead">
        Veljet sanoivat: »Oi herra, hänellä on vanha isä, hyvin iäkäs. Ota siis joku meistä tämän asemesta, sillä totisesti me havaitsemme, että olet hyvä ihminen.»

      </div>
    </td>
  </tr><!-- Aya -->
  <tr>
  <td><strong>79.<a name="79" id="79">&nbsp;</a></strong></td>
    <td>
      <div class="lead">
        Hän vastasi: »Jumala varjelkoon meitä pidättämästä ketään muuta kuin sen, jonka hallusta löysimme tavaramme. Jos tekisimme niin, olisimme totisesti väärämielisiä.»

      </div>
    </td>
  </tr><!-- Aya -->
  <tr>
  <td><strong>80.<a name="80" id="80">&nbsp;</a></strong></td>
    <td>
      <div class="lead">
        Menetettyään toivon veljensä pelastamisesta he vetäytyivät syrjään neuvottelemaan keskenänsä. Vanhin heistä lausui: »Ettekö muista, että isänne otti teiltä Jumalan edessä lupauksen ja että jo aikaisemmin rikoitte Joosefin suhteen? En ikinä aio lähteä täältä ennen kuin isäni niin käskee tai Jumala tuomitsee asian hyväkseni, sillä Hän on paras tuomari.

      </div>
    </td>
  </tr><!-- Aya -->
  <tr>
  <td><strong>81.<a name="81" id="81">&nbsp;</a></strong></td>
    <td>
      <div class="lead">
        Palatkaa te isänne luo ja sanokaa: »Isä, totisesti poikasi on tehnyt varkauden, ja me emme todistaneet muuta kuin minkä tiesimme emmekä voineet vartioida näkymättömiä asioita.

      </div>
    </td>
  </tr><!-- Aya -->
  <tr>
  <td><strong>82.<a name="82" id="82">&nbsp;</a></strong></td>
    <td>
      <div class="lead">
        Kysy kaupungista, jossa olimme, tai matkueelta, jonka mukana tulimme. Luota siihen, että me puhumme täyttä totta.»

      </div>
    </td>
  </tr><!-- Aya -->
  <tr>
  <td><strong>83.<a name="83" id="83">&nbsp;</a></strong></td>
    <td>
      <div class="lead">
        Hän (isä) vastasi: »Ei, te olette itse keksineet tämän jutun. Minun on kestettävä tämä kärsivällisesti, Ehkä Jumala palauttaa heidät kaikki yhdessä. Totisesti, Hän on kaikkitietävä, kaikista viisain.»

      </div>
    </td>
  </tr><!-- Aya -->
  <tr>
  <td><strong>84.<a name="84" id="84">&nbsp;</a></strong></td>
    <td>
      <div class="lead">
        Ja hän kääntyi heistä pois ja sanoi: »Voi, miten surenkaan Joosefia!» Ja hänen silmänsä olivat tulvillaan kyyneleitä sen murheen vuoksi, jonka hän tukahdutti.

      </div>
    </td>
  </tr><!-- Aya -->
  <tr>
  <td><strong>85.<a name="85" id="85">&nbsp;</a></strong></td>
    <td>
      <div class="lead">
        He sanoivat: »Jumalan nimessä! Sinä et herkeä muistelemasta Joosefia, ennen kuin kokonaan menehdyt tai kuolet.»

      </div>
    </td>
  </tr><!-- Aya -->
  <tr>
  <td><strong>86.<a name="86" id="86">&nbsp;</a></strong></td>
    <td>
      <div class="lead">
        Hän vastasi: »Minä ilmaisen vain Jumalalle suuren suruni ja tuskani, ja Häneltä saan tietää sellaista, mitä te ette tiedä.

      </div>
    </td>
  </tr><!-- Aya -->
  <tr>
  <td><strong>87.<a name="87" id="87">&nbsp;</a></strong></td>
    <td>
      <div class="lead">
        Poikani, lähtekää etsimään Joosefia ja hänen veljeään, älkääkä epäilkö Jumalan armoa. Totisesti, eivät ketkään muut kuin uskottomat menetä luottamustaan Jumalan armoon.»

      </div>
    </td>
  </tr><!-- Aya -->
  <tr>
  <td><strong>88.<a name="88" id="88">&nbsp;</a></strong></td>
    <td>
      <div class="lead">
        Palattuaan tämän jälkeen Joosefin luokse he sanoivat: »Armollinen herra, onnettomuus on kohdannut meitä ja kansaamme, ja meillä on mukanamme vain hieman varoja. Mutta anna meille kuitenkin täysi mitta, ole meille armelias, sillä totisesti Jumala on palkitseva armeliaita.»

      </div>
    </td>
  </tr><!-- Aya -->
  <tr>
  <td><strong>89.<a name="89" id="89">&nbsp;</a></strong></td>
    <td>
      <div class="lead">
        Hän vastasi: »Tiedättekö, mitä teitte Joosefille ja hänen veljelleen, kun olitte ymmärtämättömiä?»

      </div>
    </td>
  </tr><!-- Aya -->
  <tr>
  <td><strong>90.<a name="90" id="90">&nbsp;</a></strong></td>
    <td>
      <div class="lead">
        He sanoivat: »Oletko sinä todella Joosef?» Hän vastasi. »Minä olen Joosef, ja tämä on veljeni. Jumala on ollut meitä kohtaan hyvä. Totisesti, Jumala ei tee tyhjäksi niiden palkintoa, jotka hyvää tekevät, kuten ei niidenkään, jotka hartautta harjoittavat ja ovat kärsivällisiä

      </div>
    </td>
  </tr><!-- Aya -->
  <tr>
  <td><strong>91.<a name="91" id="91">&nbsp;</a></strong></td>
    <td>
      <div class="lead">
        He sanoivat: »Jumalan nimessä, Hän on nostanut sinut meidän yläpuolellemme, ja me olemme olleet totisesti syntisiä.»

      </div>
    </td>
  </tr><!-- Aya -->
  <tr>
  <td><strong>92.<a name="92" id="92">&nbsp;</a></strong></td>
    <td>
      <div class="lead">
        Hän vastasi: »Älköön teitä soimattako tänä päivänä. Jumala on antava teille anteeksi, sillä Hän on laupiaista armollisin.

      </div>
    </td>
  </tr><!-- Aya -->
  <tr>
  <td><strong>93.<a name="93" id="93">&nbsp;</a></strong></td>
    <td>
      <div class="lead">
        Ottakaa tämä paitani ja asettakaa se isäni kasvoille, niin hän on saava näkönsä takaisin. Ja tuokaa koko perheenne minun luokseni.»

      </div>
    </td>
  </tr><!-- Aya -->
  <tr>
  <td><strong>94.<a name="94" id="94">&nbsp;</a></strong></td>
    <td>
      <div class="lead">
        Kun matkue (vasta) lähti, heidän isänsä (kotona) lausui: »Totisesti, minä olen tuntevinani Joosefin tuoksun, mutta te ehkä sanotte, että minä olen järjiltäni.»

      </div>
    </td>
  </tr><!-- Aya -->
  <tr>
  <td><strong>95.<a name="95" id="95">&nbsp;</a></strong></td>
    <td>
      <div class="lead">
        He (kotiväki) vastasivat: »Jumalan nimessä, sinä olet totisesti yhä vanhan luulosi vallassa.»

      </div>
    </td>
  </tr><!-- Aya -->
  <tr>
  <td><strong>96.<a name="96" id="96">&nbsp;</a></strong></td>
    <td>
      <div class="lead">
        Kun sitten ilosanoman tuoja saapui ja asetti paidan Jaakobin kasvoille, hän sai näkönsä takaisin. Hän lausui: »Enkö teille sanonut, että sain Jumalalta tietää sellaista, mitä te ette tienneet?»

      </div>
    </td>
  </tr><!-- Aya -->
  <tr>
  <td><strong>97.<a name="97" id="97">&nbsp;</a></strong></td>
    <td>
      <div class="lead">
        He sanoivat: »Oi isämme, ano anteeksi syntejämme, sillä me olemme totisesti syntisiä.»

      </div>
    </td>
  </tr><!-- Aya -->
  <tr>
  <td><strong>98.<a name="98" id="98">&nbsp;</a></strong></td>
    <td>
      <div class="lead">
        Hän vastasi: »Minä olen aikanani anova teille anteeksiantoa Herraltani. Totisesti, Hän on kaikille anteeksiantavainen, armollinen.»

      </div>
    </td>
  </tr><!-- Aya -->
  <tr>
  <td><strong>99.<a name="99" id="99">&nbsp;</a></strong></td>
    <td>
      <div class="lead">
        Kun he sitten saapuivat Joosefin eteen, tämä otti vanhempansa luokseen ja sanoi: »Asettukaa Egyptiin täydessä turvassa, Jumalan tahdon mukaan.»

      </div>
    </td>
  </tr><!-- Aya -->
  <tr>
  <td><strong>100.<a name="100" id="100">&nbsp;</a></strong></td>
    <td>
      <div class="lead">
        Ja hän asetti vanhempansa valtaistuimelle, mutta he kumartuivat maahan hänen edessään. Hän lausui: »Oi isäni! Tämä on selitys vanhaan uneeni, Jumala on antanut sen käydä toteen. Hän teki hyvin minua kohtaan, kun Hän vapautti minut vankilasta ja toi teidät erämaasta tänne, senjälkeen kuin saatana oli nostanut riidan minun ja veljieni välille. Totisesti, Herrani tietää tarkoin, mitä hän tahtoo. Hän on totisesti kaikkitietävä, viisain kaikista.

      </div>
    </td>
  </tr><!-- Aya -->
  <tr>
  <td><strong>101.<a name="101" id="101">&nbsp;</a></strong></td>
    <td>
      <div class="lead">
        Herra! Sinä olet jo antanut minulle valtaa ja opettanut minua selittämään tapaukset. Taivaitten ja maan Luoja! Sinä olet auttajana tässä maailmassa ja tulevassa. Salli minun kuolla oikeauskoisena (muslimina) ja liitä minut hyvien joukkoon!»

      </div>
    </td>
  </tr><!-- Aya -->
  <tr>
  <td><strong>102.<a name="102" id="102">&nbsp;</a></strong></td>
    <td>
      <div class="lead">
        Tämä on muuan sinulle tuntemattomista kertomuksista, joita olemme sinulle esittänyt, sillä sinä et ollut heidän lähellään, kun he suunnittelivat tekojaan ja punoivat juoniaan.

      </div>
    </td>
  </tr><!-- Aya -->
  <tr>
  <td><strong>103.<a name="103" id="103">&nbsp;</a></strong></td>
    <td>
      <div class="lead">
        Mutta useimmat ihmiset eivät usko sinun tahdostasi huolimatta.

      </div>
    </td>
  </tr><!-- Aya -->
  <tr>
  <td><strong>104.<a name="104" id="104">&nbsp;</a></strong></td>
    <td>
      <div class="lead">
        Et sinä liioin pyydä heiltä palkkaa sentähden. Tämä on vain kehoitus kaikille maailman ihmisille.

      </div>
    </td>
  </tr><!-- Aya -->
  <tr>
  <td><strong>105.<a name="105" id="105">&nbsp;</a></strong></td>
    <td>
      <div class="lead">
        Kuinka monta merkkiä onkaan taivaassa ja maan päällä, joiden ohi he kulkevat niistä piittaamatta!

      </div>
    </td>
  </tr><!-- Aya -->
  <tr>
  <td><strong>106.<a name="106" id="106">&nbsp;</a></strong></td>
    <td>
      <div class="lead">
        Ja useimmat heistä eivät usko yhteen Jumalaan, vaan asettavat muita jumalia Hänen vertaisikseen.

      </div>
    </td>
  </tr><!-- Aya -->
  <tr>
  <td><strong>107.<a name="107" id="107">&nbsp;</a></strong></td>
    <td>
      <div class="lead">
        Ovatko he turvassa Jumalan kaikkia kohtaavalta tuomiolta tahi viimeisen hetken äkilliseltä saapumiselta silloin, kun he eivät sitä aavista?

      </div>
    </td>
  </tr><!-- Aya -->
  <tr>
  <td><strong>108.<a name="108" id="108">&nbsp;</a></strong></td>
    <td>
      <div class="lead">
        Sano (oi Muhammed): »Tämä on minun tieni, minä kutsun teitä Jumalan luo, sillä minulla on johdatus, kuten niilläkin, jotka minua seuraavat. Kunnia olkoon Jumalalle. Minä en ole kuuluva pakanoitten joukkoon.»

      </div>
    </td>
  </tr><!-- Aya -->
  <tr>
  <td><strong>109.<a name="109" id="109">&nbsp;</a></strong></td>
    <td>
      <div class="lead">
        Ennen sinua Me lähetimme ainoastaan kaupunkien asukkaitten keskuudesta miehiä, joille ilmoitimme käskymme. Eivätkö he ole kiertäneet maailmaa ja nähneet, millaisen lopun saivat ne, jotka ennen heitä elivät? Niiden tuleva koti on parempi, jotka hartautta harjoittavat. Ettekö jo ymmärrä?

      </div>
    </td>
  </tr><!-- Aya -->
  <tr>
  <td><strong>110.<a name="110" id="110">&nbsp;</a></strong></td>
    <td>
      <div class="lead">
        Kun lähettiläämme joutuivat epätoivoon ja kansa alkoi luulla, että heille oli puhuttu valheita, silloin Me tulimme heidän avukseen. Niin Me pelastimme kenet halusimme, eikä Meidän rangaistustamme voida torjua saavuttamasta syntisiä ihmisiä.

      </div>
    </td>
  </tr><!-- Aya -->
  <tr>
  <td><strong>111.<a name="111" id="111">&nbsp;</a></strong></td>
    <td>
      <div class="lead">
        Totisesti, näissä kertomuksissa on opetus ymmärtäväisille ihmisille. Tämä ei ole sepitetty satu, vaan vahvistus ennen tapahtuneelle, selitys kaikkeen sekä johdatus ja armonosoitus niille, jotka uskovat.

      </div>
    </td>
  </tr><!-- Aya -->

            </tbody>
          </table>
        </div>
        <hr>
		 
		<!-- Pagination -->
        <ul class="pagination justify-content-center mb-4 noprint d-none d-lg-flex">
			<li class="page-item"><a class="page-link" href="011.htm">&larr; Edellinen</a></li>
			<li class="page-item"><a class="page-link" href="013.htm">Seuraava &rarr;</a></li>
         </ul><!-- /Pagination -->
		
      </div><!-- /division -->
	  </div><!-- /Post Content Column -->
	  
	  <!-- Sidebar Widgets Column -->
	 <!-- notes:to hide in lg and up use: d-lg-none, to hide on screens smaller than md: "d-none d-md-block"  -->
      <div class="col-lg-3 mb-4">
	  		  
        <!-- Itro Widget -->
        <div class="card mb-4">
          <h5 class="card-header w3-theme">Kuvaus</h5>
          <div class="card-body">
			
Nimi: يوسف<br>
Ilmoitettu: Mekassa<br>
Jakeita: 111<br>
Aikajärjestyksessä: 53<br>			
          </div>
        </div>
		
		<!-- audio  ar  en-->
		<div class="card mb-4 noprint">
		<h5 class="card-header w3-theme">Kuuntele arabiaksi ja englanniksi</h5>
          <div class="card-body">
      <audio controls>
        <source src="https://download.quranicaudio.com/quran/muhammad_ayub_and_mikaal_waters/012.mp3">
      </audio>
	  </div>
		</div><!-- /audio ar en -->
		
	
		<!-- translation vs revelations   -->
		<div class="alert alert-warning">
		<h4 class="alert-heading">Huomioikaa </h4>
		että KAIKKI Koraanin käännökset (tulkinnat) väistämättä sisältävät virheitä. Alkuperäisellä kielellään (arabiaksi) Koraani on suoraa Allahin (JUMALAn) Puhetta ihmiskunnalle profeetta Muhammedin (rauha hänelle) välityksellä. Millään Koraanin käännöksellä ei enää ole tätä "virallista" ja täydellistä asemaa, vaikkakin se voi olla valtavan hyödyllinen aloittelevalle opiskelijalle, joka haluaa tietää lisää islamista.
		</div><!-- /translation vs revelations  -->
		
			  	<!-- toc    -->
		<div class="card mb-4 noprint">
        <div class="list-group" id="Sideb2">
          <a href="#" class="list-group-item w3-theme">Valitse kieli</a> 
		<a href="#" class="list-group-item w3-theme-l4">Käännös suomeksi</a><a href="012-ar-fi.htm" class="list-group-item w3-theme-l3   w3-hover-white">Arabiaksi-suomeksi</a><a href="012-ar.htm#start" class="list-group-item w3-theme-l3   w3-hover-white">Alkuperäinen arabiaksi</a>	  
        </div>
		</div><!-- /toc  -->

		<!-- toc2    -->
		<div class="card mb-4 noprint">
        <div class="list-group">
		<a href="sisallys.htm" class="list-group-item w3-theme-l3   w3-hover-white">Sisällys</a> 
		<a href="index.htm" class="list-group-item w3-theme-l3   w3-hover-white">Pääsivu</a> <!-- Koraani -->   
        </div>
		</div><!-- /toc2  -->
		
				<!-- audio  ar-->
		<div class="card mb-4 noprint">
		<h5 class="card-header w3-theme">Kuuntele arabiaksi</h5>
          <div class="card-body">
      <audio controls>
        <source src="https://download.quranicaudio.com/qdc/abdul_baset/mujawwad/12.mp3">
      </audio>
	  </div>
		</div><!-- /audio ar -->
		
				<!-- Original text  -->
		<div class="card noprint" style="width: 100%;">
			<div class="card-body">
				<a href="012-ar.htm"><h5 class="card-title">Alkuperäinen arabiaksi</h5></a>
			</div>
			<a href="012-ar.htm#start"><img class="card-img-top" src="img/Holy1.jpg" alt="Lue"></a>
		</div><!-- /Original text  -->
		<br>
		
		<!-- Pagination -->					
		<div class="d-lg-none" style="width: 100%;">
        <ul class="pagination justify-content-center mb-4 noprint">
			<li class="page-item"><a class="page-link" href="011.htm">&larr; Edellinen</a></li>
			<li class="page-item"><a class="page-link" href="013.htm">Seuraava &rarr;</a></li>
         </ul><!-- /Pagination -->
		</div><!-- /Pagination -->
		
      </div>
	  
    </div><!-- /.row -->
  </div><!-- /.container -->
  
	
	  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white" id="copyright"></p>
      <script>
        var d = new Date();
        var vuosi = d.getFullYear();
        var text = 'Copyright © 2000-';
        document.getElementById("copyright").innerHTML = text+vuosi+ " islamopas.com" ;
      </script> <noscript>
      <p class="m-0 text-center text-white">Copyright © 2000-2099 www.islamopas.com</p></noscript>
    </div><!-- /.container -->
  </footer>
	

    <!-- Bootstrap core JavaScript -->
    <script src="vendor/jquery/jquery.min.js"></script>
    <script src="vendor/bootstrap/js/bootstrap.bundle.min.js"></script>
	
  </body>

</html>
