<!DOCTYPE html>
<html lang="fi">
<head>
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
    <meta name="description" content="Islam Koraani JUMALA ALLAH">
    <meta name="author" content="islamopas.com">
    <title>Koraani: Ukonilman suura (AR-RAAD)</title>
  <!-- Bootstrap core CSS -->
  <link href="vendor/bootstrap/css/bootstrap.min.css" rel="stylesheet" media="screen">
      <!-- Custom styles for this template -->
  <link href="css/w3-theme-light-green.css" rel="stylesheet" media="screen">
  <link href="css/print.css" rel="stylesheet" media="print">
</head>
<body>

	
	  <!-- Navigation -->
  <nav class="navbar navbar-expand-lg navbar-dark bg-dark fixed-top">
    <!-- fixed-top -->
    <div class="container">
      <a class="navbar-brand" href="http://islamopas.com">Islamopas.com</a> <button class=
      "navbar-toggler navbar-toggler-right" type="button" data-toggle="collapse" data-target=
      "#navbarResponsive" aria-controls="navbarResponsive" aria-expanded="false" aria-label=
      "Toggle navigation"><span class="navbar-toggler-icon">&nbsp;</span></button>
      <div class="collapse navbar-collapse" id="navbarResponsive">
        <ul class="navbar-nav ml-auto">
			<li class="nav-item ">
              <a class="nav-link " href="index.html">Pääsivu</a>  <!-- Koraani -->
            </li>
			<li class="nav-item active">
              <a class="nav-link" href="sisallys.htm">Sisällys</a>
            </li>
			<li class="nav-item">
              <a class="nav-link" href="audio.htm">Kuuntele</a>
            </li>
        </ul>
      </div>
    </div>
  </nav>
	
	
 
  <!-- Page Content -->
  <div class="container">
  
	    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">Koraani - Ukonilman suura (AR-RAAD)</h1>
    <!-- hide on screens smaller than md -->
    <div id="breadcb">
      <ol class="breadcrumb w3-theme-l3">
	          <li class="breadcrumb-item d-none d-md-block">
          <a href="index.html" class="w3-text-white w3-hover-white">Pääsivu</a> <!-- Koraani -->
        </li>
        <li class="breadcrumb-item d-none d-md-block">
          <a href="sisallys.htm" class="w3-text-white w3-hover-white">Sisällys</a>
        </li>
        <li class="breadcrumb-item active w3-text-white d-none d-md-block">Ukonilman suura (AR-RAAD)</li>
      </ol>
    </div>
	
    <div class="row">
      
      <div class="col-lg-9 mb-4"><!-- Post Content Column -->
	  <div class="division"><!-- division -->
	  
     <!-- JOHDANTO Widget -->
        <div class="card mb-4">
          <h5 class="card-header w3-theme-l3">Johdanto</h5>
          <div class="card-body">
			<p class="card-text">KOLMASTOISTA SUURA: Ukonilma (Ar-Raad) Ilmoitettu Medinassa (43 jaetta)</p>
<p class="card-text">Nimi Ar-Raad, »Ukonilma» , johtuu jakeessa 13 olevasta sanasta. Suura puhuu Jumalallisesta johdatuksesta ja sen suhteesta syyn ja seurauksen lakiin. Tässä, kuten muuallakin Koraanissa, selitetään, että Jumalalle eivät ihmiset sinänsä ole lempilapsia tai inhottavia, vaan että palkinto ja rangaistus riippuvat Jumalallisten luonnonlakien noudattamisesta tai rikkomisesta. Eräiden vanhojen selittäjien mukaan tämä suura on ilmoitettu Mekassa, kahta Medinassa ilmoitettua jaetta lukuunottamatta; toisten mukaan on vain kaksi jaetta ilmoitettu Mekassa, muu kaikki Medinassa. Tällainen mielipiteiden vastakkaisuus puhuu Mekan puolesta, sillä suurasta, joka olisi Medinassa ilmoitettu, ei voisi olla mitään epäilystä, siksi paljon olisi siellä ollut todistajia. Olettamuksen, että suura on Medinasta lähtöisin, saattoi aiheuttaa se, että kuulijoista ovat tuntuneet tutuilta eräät jakeet, jotka on ilmoitettu jossakin tietyssä tilaisuudessa Medinassa.</p>
<p class="card-text">Suura on siis mekkalainen valtavalta osaltaan.</p>

          </div>
		</div><!-- /JOHDANTO Widget -->
		<a name="start" id="start">&nbsp;</a>
		
        <hr>
        <div class="h3 w3-text-theme">
          <!-- Basmala -->
		  Aloitan JUMALAN, laupiaan Armahtajan, nimeen
        </div>
        <hr>
		
		
        <div class="table-responsive">
          <table class="table table-striped table-success">
            <tbody>
              <!-- Sura Content -->
                <tr>
  <td><strong>1.<a name="1" id="1">&nbsp;</a></strong></td>
    <td>
      <div class="lead">
        Alif. Laam. Miim. Raa. Nämä ovat (Pyhän) Kirjan säkeistöjä. Ja minkä Herra on sinulle lähettänyt, se on totta. Mutta useimmat eivät usko.

      </div>
    </td>
  </tr><!-- Aya -->
  <tr>
  <td><strong>2.<a name="2" id="2">&nbsp;</a></strong></td>
    <td>
      <div class="lead">
        Jumala on taivaat korkealle rakentanut ilman näkyviä pylväitä. Sitten Hän nousi valtaistuimelleen. Hän alisti auringon ja kuun noudattamaan lakejansa, niin että kumpikin kulkee määrättyä rataansa. Hän suunnittelee käskynsä ja Hän selittää merkit, jotta tulisitte vakuutetuiksi Herranne tulemisesta.

      </div>
    </td>
  </tr><!-- Aya -->
  <tr>
  <td><strong>3.<a name="3" id="3">&nbsp;</a></strong></td>
    <td>
      <div class="lead">
        Ja juuri Hän on levittänyt maan avaraksi ja sijoittanut siihen vuoria ja jokia. Ja kaikkia hedelmiä Hän on maan päälle luonut, parittain kumpaakin sukupuolta. Hän antaa yön peittää päivän. Totisesti, nämä ovat merkkejä niille, jotka ajattelevat.

      </div>
    </td>
  </tr><!-- Aya -->
  <tr>
  <td><strong>4.<a name="4" id="4">&nbsp;</a></strong></td>
    <td>
      <div class="lead">
        Ja maan päällä on laajoja alueita, jotka liittyvät toinen toiseensa, viinitarhoja, viljapeltoja ja paimupuita sekä yhteen että erilleen kasvanein juurin, ja kaikkia niitä kastelee sama vesi. Ja me erotamme niistä toisia hyvän makunsa vuoksi syötäviksi. Totisesti, nämä ovat merkkejä niille, joilla on ymmärrystä.

      </div>
    </td>
  </tr><!-- Aya -->
  <tr>
  <td><strong>5.<a name="5" id="5">&nbsp;</a></strong></td>
    <td>
      <div class="lead">
        Jos mikään saa sinut ihmetyksen valtaan, niin ihmeellistä on se, että he lausuvat: »Tosiaankin! Luodaanko meidät uudelleen tultuamme tomuksi?» Nämä ovat niitä ihmisiä, jotka eivät usko Jumalaan ja joilla on kahleet kaulassa. He ovat tulen omia, siihen he saavat jäädä.

      </div>
    </td>
  </tr><!-- Aya -->
  <tr>
  <td><strong>6.<a name="6" id="6">&nbsp;</a></strong></td>
    <td>
      <div class="lead">
        Ja he pyytävät sinua edistämään pahaa hyvän kustannuksella, vaikka heillä on silmäinsä edessä esimerkkejä menneiltä ajoilta. Totisesti, Herrasi on armon Herra ihmisiä kohtaan huolimatta heidän rikkomuksistaan, ja totisesti Herrasi on ankara rangaistuksessaan.

      </div>
    </td>
  </tr><!-- Aya -->
  <tr>
  <td><strong>7.<a name="7" id="7">&nbsp;</a></strong></td>
    <td>
      <div class="lead">
        Ja uskottomat kysyvät: »Miksi hänen Herransa ei ole lähettänyt hänelle merkkiä?» Totisesti, sinä olet vain varoittaja, ja jokaisella kansalla on johtajansa.

      </div>
    </td>
  </tr><!-- Aya -->
  <tr>
  <td><strong>8.<a name="8" id="8">&nbsp;</a></strong></td>
    <td>
      <div class="lead">
        Jumala tietää, mitä jokainen nainen kantaa ja kuinka kohdut kutistuvat ja laajenevat. Ja kaikki asiat saavat Hänessä oikean mittansa.

      </div>
    </td>
  </tr><!-- Aya -->
  <tr>
  <td><strong>9.<a name="9" id="9">&nbsp;</a></strong></td>
    <td>
      <div class="lead">
        Hän on niin hyvin näkymättömän kuin näkyväisenkin tuntija, kaikkein suurin, kaikkein korkein.

      </div>
    </td>
  </tr><!-- Aya -->
  <tr>
  <td><strong>10.<a name="10" id="10">&nbsp;</a></strong></td>
    <td>
      <div class="lead">
        Yhdenarvoisia ovat hänen edessään ne, jotka salassa puhuvat, ja ne, jotka suorittavat sen julkisesti, ne, jotka kätkeytyvät öisin, ja ne, jotka kulkevat ulkosalla päivisin.

      </div>
    </td>
  </tr><!-- Aya -->
  <tr>
  <td><strong>11.<a name="11" id="11">&nbsp;</a></strong></td>
    <td>
      <div class="lead">
        Jokaisen edellä ja jäljessä käy suojelijoita, jotka vartioivat häntä Jumalan käskystä. Totisesti, Jumala ei muuta ihmisten kohtaloa, elleivät he itse muuta sitä, mitä heidän sydämissään on; ja kun Jumala haluaa pahaa jollekin kansalle, niin ei sitä voida pois torjua, eikä kukaan muu kuin Hän voi heitä auttaa.

      </div>
    </td>
  </tr><!-- Aya -->
  <tr>
  <td><strong>12.<a name="12" id="12">&nbsp;</a></strong></td>
    <td>
      <div class="lead">
        Juuri Hän synnyttää salaman: pelon ja toivon lähteeksi teitä varten, ja Hän muodostaa raskaat pilvet.

      </div>
    </td>
  </tr><!-- Aya -->
  <tr>
  <td><strong>13.<a name="13" id="13">&nbsp;</a></strong></td>
    <td>
      <div class="lead">
        Ukkonen julistaa Hänen ylistystänsä, niin myös enkelit, Häntä kunnioittaen. Ja hän singahduttaa salamat keneen tahtoo; ja kuitenkin he kiistelevät Jumalasta, mutta Hän on väkevä voimassaan.

      </div>
    </td>
  </tr><!-- Aya -->
  <tr>
  <td><strong>14.<a name="14" id="14">&nbsp;</a></strong></td>
    <td>
      <div class="lead">
        Hänelle osoitettakoon totinen rukous; ja ne, joita he huutavat avukseen Jumalan sijasta, eivät kykene heille vastaamaan millään tavoin, vaan heidän laitansa on kuten sen, joka ojentaa molemmat kätensä vettä kohti, jotta se tulisi hänen suuhunsa, mutta se ei tule. Uskottomien avunhuuto on pelkkää harhaa.

      </div>
    </td>
  </tr><!-- Aya -->
  <tr>
  <td><strong>15.<a name="15" id="15">&nbsp;</a></strong></td>
    <td>
      <div class="lead">
        Jumalan edessä kumartuu maahan kaikki, mitä ikinä on taivaassa ja maan päällä, tahtoen tai tahtomattaan, samoin kuin tekevät varjotkin sekä aamulla että illalla.

      </div>
    </td>
  </tr><!-- Aya -->
  <tr>
  <td><strong>16.<a name="16" id="16">&nbsp;</a></strong></td>
    <td>
      <div class="lead">
        Sano: »Kuka on taivaitten ja maan Herra?» Sano: »Se on Jumala.» Sano: »Oletteko sitten Hänen rinnalleen ottaneet itsellenne auttajia, jotka eivät edes itseään hallitse eivätkä voi aikaansaada hyvää eivätkä pahaa?» Sano: »Ovatko sokea ja näkevä toistensa vertaisia? Tai ovatko pimeyden varjot ja valo toistensa kaltaisia? Tahi ovatko he asettaneet Jumalan rinnalle kilpailijoita, jotka ovat luoneet samoin kuin Jumalakin, niin että Jumalan luomistyö on heidän silmissään käynyt epävarmaksi?» Sano: »Jumala on kaiken Luoja, ja Hän on ainoa, kaikkivaltias.»

      </div>
    </td>
  </tr><!-- Aya -->
  <tr>
  <td><strong>17.<a name="17" id="17">&nbsp;</a></strong></td>
    <td>
      <div class="lead">
        Hän lähettää sateen taivaasta maahan, niin että veden paljous virtaa laaksoissa, kussakin sen laajuuden mukaan, ja tulva kuljettaa mukanaan kuohuvaa vaahtoa. Samanlaista kuonavaahtoa syntyy myös siitä, mitä he sulattavat tulessa valmistaakseen koristeita ja muita esineitä. Täten Jumala vertailee totuutta ja valhetta: senvuoksi vaahto heitetään pois roskajätteenä, mutta jäljelle jää se, mitä ihmiset voivat hyödykseen käyttää. Näin Jumala vertailee asioiden kelvollisuutta.

      </div>
    </td>
  </tr><!-- Aya -->
  <tr>
  <td><strong>18.<a name="18" id="18">&nbsp;</a></strong></td>
    <td>
      <div class="lead">
        Niille, jotka vastaavat Herransa kutsuun, on varattuna hyvä osa. Ja jos niillä, jotka eivät vastanneet Hänelle, olisi kaikki, mitä maan päällä on, sekä saman verran lisää, niin he totisesti uhraisivat sen lunastaakseen sillä itsensä. Näitä ihmisiä varten on ankara tilinteko, ja heidän asuinsijansa on oleva helvetti, tuskallinen paikka, jonne he jäävät.

      </div>
    </td>
  </tr><!-- Aya -->
  <tr>
  <td><strong>19.<a name="19" id="19">&nbsp;</a></strong></td>
    <td>
      <div class="lead">
        Onko se sokean kaltainen, joka tietää todeksi, mitä sinulle maan päälle Herrasi on lähettänyt. Ainoastaan ne, joilla on ymmärrystä, ottavat vaarin;

      </div>
    </td>
  </tr><!-- Aya -->
  <tr>
  <td><strong>20.<a name="20" id="20">&nbsp;</a></strong></td>
    <td>
      <div class="lead">
        ne, jotka täyttävät Jumalan kanssa tehdyn sopimuksen eivätkä riko sitoumuksiaan;

      </div>
    </td>
  </tr><!-- Aya -->
  <tr>
  <td><strong>21.<a name="21" id="21">&nbsp;</a></strong></td>
    <td>
      <div class="lead">
        ja ne, jotka yhdistävät, minkä Jumala on yhdistämään käskenyt, ja pelkäävät Herraansa ja välttävät ankaraa tilintekoa;

      </div>
    </td>
  </tr><!-- Aya -->
  <tr>
  <td><strong>22.<a name="22" id="22">&nbsp;</a></strong></td>
    <td>
      <div class="lead">
        ja ne, jotka kestävät lujina tavoitellessaan Herransa läheisyyttä, hartaasti rukoilevat ja antavat almuja Meidän heille suomistamme varoista sekä salassa että julkisesti ja torjuvat pahan hyvällä. Nämä ovat niitä, joita varten on lopullinen koti:

      </div>
    </td>
  </tr><!-- Aya -->
  <tr>
  <td><strong>23.<a name="23" id="23">&nbsp;</a></strong></td>
    <td>
      <div class="lead">
        He saavat astua autuuden puutarhoihin, ja samoin ne heidän vanhemmistaan, puolisoistaan ja jälkeläisistään, jotka ovat hurskaita. Ja enkelit käyvät sisään heidän luokseen kaikista ovista.

      </div>
    </td>
  </tr><!-- Aya -->
  <tr>
  <td><strong>24.<a name="24" id="24">&nbsp;</a></strong></td>
    <td>
      <div class="lead">
        »Rauha olkoon teille, koska kestitte lujina. Miten ihana onkaan lopullinen koti!»

      </div>
    </td>
  </tr><!-- Aya -->
  <tr>
  <td><strong>25.<a name="25" id="25">&nbsp;</a></strong></td>
    <td>
      <div class="lead">
        Mutta niitä, jotka rikkovat sopimuksensa Jumalan kanssa, ensin siihen sitouduttuaan, ja erottavat, minkä Jumala on määrännyt yhdistettäväksi, ja tekevät pahaa maan päällä, heitä kohtaa kirous ja heille on varattu tuskien koti.

      </div>
    </td>
  </tr><!-- Aya -->
  <tr>
  <td><strong>26.<a name="26" id="26">&nbsp;</a></strong></td>
    <td>
      <div class="lead">
        Jumala antaa runsaan palkan kenelle tahtoo ja mittaa sen yli reunain. He iloitsevat tämän maailman elämästä; mutta tämän maailman elämä on ainoastaan hetken nautintoa verrattuna tulevaan.

      </div>
    </td>
  </tr><!-- Aya -->
  <tr>
  <td><strong>27.<a name="27" id="27">&nbsp;</a></strong></td>
    <td>
      <div class="lead">
        Ja uskottomat sanovat: »Miksi hänelle ei ole hänen Herransa lähettänyt tunnusmerkkiä?» Vastaa: »Jumala antaa joutua kadotukseen kenen haluaa, ja Hän ohjaa luoksensa sen, joka on siihen taipuvainen.»

      </div>
    </td>
  </tr><!-- Aya -->
  <tr>
  <td><strong>28.<a name="28" id="28">&nbsp;</a></strong></td>
    <td>
      <div class="lead">
        On niitä, jotka uskovat ja joiden sydämet löytävät rauhan heidän muistaessaan Jumalaa. Eikö ole totta, että sydämet löytävät rauhan Jumalassa?

      </div>
    </td>
  </tr><!-- Aya -->
  <tr>
  <td><strong>29.<a name="29" id="29">&nbsp;</a></strong></td>
    <td>
      <div class="lead">
        Onnellinen on niiden olotila, jotka uskovat ja tekevät hyvää, ja he saavat palata ihanille asuinsijoille.

      </div>
    </td>
  </tr><!-- Aya -->
  <tr>
  <td><strong>30.<a name="30" id="30">&nbsp;</a></strong></td>
    <td>
      <div class="lead">
        Täten Me olemme lähettänyt sinut kansan luokse, jota ennen jo moni kansa on elänyt aikansa, esittämään sille sen, mitä Me olemme sinulle ilmoittanut, mutta he eivät usko Armahtajaan. Sano: »Hän on Herrani! Ei ole muuta Jumalaa kuin Hän. Häneen minä asetan luottamukseni, ja Hänen luokseen minä palaan.»

      </div>
    </td>
  </tr><!-- Aya -->
  <tr>
  <td><strong>31.<a name="31" id="31">&nbsp;</a></strong></td>
    <td>
      <div class="lead">
        Ja jos olisi ollut Koraani, jonka voimalla vuoria olisi siirretty tai maa olisi leikattu kappaleiksi tai kuollut saatu puhumaan, niin olisimme kyllä lähettänyt sen maan päälle. Totuus on se, että kaikki käskyvalta kuuluu täydellisesti Jumalalle. Eivätkö uskovaiset tiedä, että jos Jumala olisi niin tahtonut, Hän olisi totisesti johdattanut koko ihmissuvun? Ja ne, jotka ovat valinneet epäuskon, saavat jatkuvasti salamaniskuja päähänsä tekojensa vuoksi, tai salama on iskevä heidän kotiensa läheisyyteen, kunnes Jumalan lupaus käy toteen. Totisesti, Jumala ei ole rikkova lupaustaan.

      </div>
    </td>
  </tr><!-- Aya -->
  <tr>
  <td><strong>32.<a name="32" id="32">&nbsp;</a></strong></td>
    <td>
      <div class="lead">
        Toden totta, sinun edelläsi käyneitä lähettiläitä pilkattiin, Minä annoin uskottomille armonaikaa, jonka jälkeen tartuin heihin. Mikä oli silloin tuloksena?

      </div>
    </td>
  </tr><!-- Aya -->
  <tr>
  <td><strong>33.<a name="33" id="33">&nbsp;</a></strong></td>
    <td>
      <div class="lead">
        Hän valvoo jokaista sielua, joka saa palkan tekojensa mukaan. Ja kuitenkin he asettavat kilpailijoita Jumalan rinnalle. Sano: »Mainitkaa niiden ominaisuudet! Vai osaatteko kertoa Hänelle sellaista, mitä Hän ei tiedä tämän maan päällä olevankaan? Vai onko se pelkkiä sanoja uskottelun vuoksi?» »Ei, uskottomista näyttävät heidän kuvittelunsa kauniilta, ja heidät on suljettu pois oikealta tieltä. Ja sillä, kenen Jumala antaa eksyä kadotukseen, ei ole ketään opasta.

      </div>
    </td>
  </tr><!-- Aya -->
  <tr>
  <td><strong>34.<a name="34" id="34">&nbsp;</a></strong></td>
    <td>
      <div class="lead">
        Heillä on tuska jo tässä maailmassa, ja tuleva tuomio on totisesti vielä tuskallisempi; eikä heillä Jumalaa vastaan ole ketään pelastajaa.

      </div>
    </td>
  </tr><!-- Aya -->
  <tr>
  <td><strong>35.<a name="35" id="35">&nbsp;</a></strong></td>
    <td>
      <div class="lead">
        Tämänkaltainen on puutarha, joka on luvattu niille, jotka hartautta harjoittavat: sitä huuhtelevat purot, sen hedelmät ovat ikuisia, kuten sen viihtyisä varjokin. Tämä on niiden määränpää, jotka hartautta harjoittavat, mutta uskottomien loppuna on oleva tuli.

      </div>
    </td>
  </tr><!-- Aya -->
  <tr>
  <td><strong>36.<a name="36" id="36">&nbsp;</a></strong></td>
    <td>
      <div class="lead">
        Ja ne, joille on annettu Kirja, ovat iloisia siitä, mitä sinulle on lähetetty, mutta jotkut heimot kieltävät osan siitä. Sano: »Minut on vain määrätty palvelemaan Jumalaa eikä asettamaan ketään Hänen rinnalleen. Häntä minä huudan avukseni, ja Hänen luoksensa minä olen palaava.»

      </div>
    </td>
  </tr><!-- Aya -->
  <tr>
  <td><strong>37.<a name="37" id="37">&nbsp;</a></strong></td>
    <td>
      <div class="lead">
        Näin Me olemme lähettänyt sen maan päälle ohjeeksi arabiankielellä. Mutta jos aiot seurata heidän himojaan kaikesta siitä tiedosta huolimatta, mikä osaksesi on tullut, niin Jumalaa vastaan sinulla ei ole oleva ainoatakaan ystävää eikä pelastajaa.

      </div>
    </td>
  </tr><!-- Aya -->
  <tr>
  <td><strong>38.<a name="38" id="38">&nbsp;</a></strong></td>
    <td>
      <div class="lead">
        Totisesti, me olemme lähettänyt lähettiläitä jo ennen sinua, ja Me annoimme heille vaimoja ja lapsia. Mutta lähettilään asia ei ole näytellä tunnusmerkkejä, paitsi Jumalan luvalla. Jokaista tehtävää varten on määräys.

      </div>
    </td>
  </tr><!-- Aya -->
  <tr>
  <td><strong>39.<a name="39" id="39">&nbsp;</a></strong></td>
    <td>
      <div class="lead">
        Jumala pyyhkii pois tahi vahvistaa minkä haluaa, ja Hänellä on alkuperäinen (Jumalan tiedon) Kirja.

      </div>
    </td>
  </tr><!-- Aya -->
  <tr>
  <td><strong>40.<a name="40" id="40">&nbsp;</a></strong></td>
    <td>
      <div class="lead">
        Ja joko me näytämme sinulle jotakin siitä, minkä olemme heille varannut, tai annamme sinulle täyden palkkasi, joka tapauksessa sinun tehtäväsi on julistaa sanomaa, ja Meidän asiamme on vaatia tilinteko.

      </div>
    </td>
  </tr><!-- Aya -->
  <tr>
  <td><strong>41.<a name="41" id="41">&nbsp;</a></strong></td>
    <td>
      <div class="lead">
        Eivätkö he ajattele, että Me lähestymme tätä maata ja teemme sen rajoja ahtaammiksi. Kun Jumala tuomitsee, niin Hänen tuomiotaan ei voida torjua. Hän on nopea tilinteossaan.

      </div>
    </td>
  </tr><!-- Aya -->
  <tr>
  <td><strong>42.<a name="42" id="42">&nbsp;</a></strong></td>
    <td>
      <div class="lead">
        Totisesti, heidän edeltäjänsä tekivät suunnitelmiaan, mutta suunnitelmat kokonaisuudessaan kuuluvat Jumalalle. Hän tietää, mitä kukin sielu tekee, ja uskottomat saavat pian huomata, kenelle kuuluu lopullinen koti.

      </div>
    </td>
  </tr><!-- Aya -->
  <tr>
  <td><strong>43.<a name="43" id="43">&nbsp;</a></strong></td>
    <td>
      <div class="lead">
        Ja jos uskottomat sanovat: »Sinua ei ole lähetetty», niin vastaa: »Jumala olkoon todistajana minun ja teidän välillänne, ja olkoon jokainen, joka tuntee Kirjan.»

      </div>
    </td>
  </tr><!-- Aya -->

            </tbody>
          </table>
        </div>
        <hr>
		 
		<!-- Pagination -->
        <ul class="pagination justify-content-center mb-4 noprint d-none d-lg-flex">
			<li class="page-item"><a class="page-link" href="012.htm">&larr; Edellinen</a></li>
			<li class="page-item"><a class="page-link" href="014.htm">Seuraava &rarr;</a></li>
         </ul><!-- /Pagination -->
		
      </div><!-- /division -->
	  </div><!-- /Post Content Column -->
	  
	  <!-- Sidebar Widgets Column -->
	 <!-- notes:to hide in lg and up use: d-lg-none, to hide on screens smaller than md: "d-none d-md-block"  -->
      <div class="col-lg-3 mb-4">
	  		  
        <!-- Itro Widget -->
        <div class="card mb-4">
          <h5 class="card-header w3-theme">Kuvaus</h5>
          <div class="card-body">
			
Nimi: الرعد<br>
Ilmoitettu: Medinassa<br>
Jakeita: 43<br>
Aikajärjestyksessä: 96<br>			
          </div>
        </div>
		
		<!-- audio  ar  en-->
		<div class="card mb-4 noprint">
		<h5 class="card-header w3-theme">Kuuntele arabiaksi ja englanniksi</h5>
          <div class="card-body">
      <audio controls>
        <source src="https://download.quranicaudio.com/quran/muhammad_ayub_and_mikaal_waters/013.mp3">
      </audio>
	  </div>
		</div><!-- /audio ar en -->
		
	
		<!-- translation vs revelations   -->
		<div class="alert alert-warning">
		<h4 class="alert-heading">Huomioikaa </h4>
		että KAIKKI Koraanin käännökset (tulkinnat) väistämättä sisältävät virheitä. Alkuperäisellä kielellään (arabiaksi) Koraani on suoraa Allahin (JUMALAn) Puhetta ihmiskunnalle profeetta Muhammedin (rauha hänelle) välityksellä. Millään Koraanin käännöksellä ei enää ole tätä "virallista" ja täydellistä asemaa, vaikkakin se voi olla valtavan hyödyllinen aloittelevalle opiskelijalle, joka haluaa tietää lisää islamista.
		</div><!-- /translation vs revelations  -->
		
			  	<!-- toc    -->
		<div class="card mb-4 noprint">
        <div class="list-group" id="Sideb2">
          <a href="#" class="list-group-item w3-theme">Valitse kieli</a> 
		<a href="#" class="list-group-item w3-theme-l4">Käännös suomeksi</a><a href="013-ar-fi.htm" class="list-group-item w3-theme-l3   w3-hover-white">Arabiaksi-suomeksi</a><a href="013-ar.htm#start" class="list-group-item w3-theme-l3   w3-hover-white">Alkuperäinen arabiaksi</a>	  
        </div>
		</div><!-- /toc  -->

		<!-- toc2    -->
		<div class="card mb-4 noprint">
        <div class="list-group">
		<a href="sisallys.htm" class="list-group-item w3-theme-l3   w3-hover-white">Sisällys</a> 
		<a href="index.htm" class="list-group-item w3-theme-l3   w3-hover-white">Pääsivu</a> <!-- Koraani -->   
        </div>
		</div><!-- /toc2  -->
		
				<!-- audio  ar-->
		<div class="card mb-4 noprint">
		<h5 class="card-header w3-theme">Kuuntele arabiaksi</h5>
          <div class="card-body">
      <audio controls>
        <source src="https://download.quranicaudio.com/qdc/abdul_baset/mujawwad/13.mp3">
      </audio>
	  </div>
		</div><!-- /audio ar -->
		
				<!-- Original text  -->
		<div class="card noprint" style="width: 100%;">
			<div class="card-body">
				<a href="013-ar.htm"><h5 class="card-title">Alkuperäinen arabiaksi</h5></a>
			</div>
			<a href="013-ar.htm#start"><img class="card-img-top" src="img/Holy1.jpg" alt="Lue"></a>
		</div><!-- /Original text  -->
		<br>
		
		<!-- Pagination -->					
		<div class="d-lg-none" style="width: 100%;">
        <ul class="pagination justify-content-center mb-4 noprint">
			<li class="page-item"><a class="page-link" href="012.htm">&larr; Edellinen</a></li>
			<li class="page-item"><a class="page-link" href="014.htm">Seuraava &rarr;</a></li>
         </ul><!-- /Pagination -->
		</div><!-- /Pagination -->
		
      </div>
	  
    </div><!-- /.row -->
  </div><!-- /.container -->
  
	
	  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white" id="copyright"></p>
      <script>
        var d = new Date();
        var vuosi = d.getFullYear();
        var text = 'Copyright © 2000-';
        document.getElementById("copyright").innerHTML = text+vuosi+ " islamopas.com" ;
      </script> <noscript>
      <p class="m-0 text-center text-white">Copyright © 2000-2099 www.islamopas.com</p></noscript>
    </div><!-- /.container -->
  </footer>
	

    <!-- Bootstrap core JavaScript -->
    <script src="vendor/jquery/jquery.min.js"></script>
    <script src="vendor/bootstrap/js/bootstrap.bundle.min.js"></script>
	
  </body>

</html>
