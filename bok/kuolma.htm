<!DOCTYPE html>
<html lang="fi">
<head>
  <meta name="generator" content="HTML Tidy for HTML5 for Windows version 5.6.0">
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="">
  <title>Kuolevan potilaan hoito  ja  vainajan käsittely  islamin uskonnon mukaan suomessa</title><!-- Bootstrap core CSS -->
  <link href="vendor/bootstrap/css/bootstrap.min.css" rel="stylesheet" media="screen">
  <!-- Custom styles for this template -->
  <link href="css/bok.css" rel="stylesheet" media="screen">
  <link href="css/w3-theme-indigo.css" rel="stylesheet" media="screen">
  <link href="css/bok-print.css" rel="stylesheet" media="print">
</head>
<body>
 
  <div class="container">
    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">Kuolevan potilaan hoito  ja  vainajan käsittely  islamin uskonnon mukaan suomessa</h1>
 
	  
		
  <div class="Section1">

    <p>Suomen Islam-Keskus Säätiö</p>
    <p>&nbsp;</p>
    <p>Helsinki 1997</p>
    <p><b>Sisällysluettelo</b></p>
    <p>ESIPUHE</p>
    <p>l. Luku: ISLAMIN USKON SYNTYSIJAT JA SEN PERUSAJATUKSET</p>
    <div class="c2">
      Islam uskontona ja sen perusperiaatteet
    </div>
    <p>Viittaukset islamin määräyksiin</p>
    <div class="c2">
      Islamin uskon perusopinkappaleet
    </div>
    <p>Islamin viisi perusperiaatetta</p>
    <p>1.3. Islamin uskon perusajatuksia</p>
    <p>1.4. Muslimien ongelmia Suomessa</p>
    <p>1.5. Islamin opetusten sopeuttaminen poikkeaviin olosuhteisiin</p>
    <p>1.6. Uskonnollinen lausuma/ fatwa</p>
    <p>2. Luku: KUOLEVAN POTILAAN HOITO JA VAINAJAN KÄSITTELY</p>
    <p>2.1. Lääketieteelliset toimenpiteet</p>
    <p>Lääkitys</p>
    <p>Verensiirto</p>
    <p>2.2. Ravintoon liittyvät vaatimukset ja tavat</p>
    <p>2.3. Sairaanhoito</p>
    <p>2.4. Valmistautuminen kuolemaan</p>
    <p>Potilashuone</p>
    <p>Omaisten ja läheisten hyvästely</p>
    <p>Omaisten, henkilökunnan sairaalasielunhoitajan tehtäviä</p>
    <p>Sakramentti ja pyhät toimitukset</p>
    <p>3. Luku: KUOLEMAN JÄLKEEN</p>
    <p>3.1. Omaisten tukeminen</p>
    <p>Omaisten läsnäolo</p>
    <p>3.2. Vainajan käsittely sairaalassa</p>
    <p>Alustavat toimenpiteet</p>
    <p>Rituaalipesu</p>
    <p>3.3 Pesun suoritus</p>
    <p>Kuolinvaate</p>
    <p>Vainajan valmistammen hautausta varten</p>
    <p>Arkku ja arkkuun pano</p>
    <p>3.4. Kuolintodistus</p>
    <p>3.5. Lapsen käsittely</p>
    <p>Kuolleena syntyneen käsittely</p>
    <p>3.6. Raskaana olevan naisen kuolema</p>
    <p>3.7. Raskauden keskeytys</p>
    <p>Raskauden keskeytys Suomessa</p>
    <p>3.8. Lapsen uskonto</p>
    <p>Lapsen uskonto islamin mukaan</p>
    <p>Lapsen uskonto Suomen lain mukaan</p>
    <p>3.9. Ruumiinavaus ja kudosten irrottaminen elinsiirtoa varten</p>
    <p>Ruumiinavauksen suorittaminen</p>
    <p>3.10. Balsamointi</p>
    <p>&nbsp;</p>
    <p>&nbsp;</p>
    <p>4. Luku: VAINAJAN HALTUUNOTTO</p>
    <p>4.1. Käytännön toimenpiteet</p>
    <p>Vainajan haltuunotosta sopiminen</p>
    <p>Hautaamiseen liittyvät kysymykset</p>
    <p>Haltuunotto</p>
    <p>&nbsp;</p>
    <p>&nbsp;</p>
    <p>5. Luku: HAUTAUSMAA-ALUE</p>
    <p>5.1. Hautarivien sijoittelu</p>
    <p>5.2. Muslimin hautaaminen muun uskoisen viereen</p>
    <p>5.3. Haudan mitat ja suunta</p>
    <p>5.4. Muslimin siunaus</p>
    <p>5.5. Toimitushuoneisto/ "kappeli" tilat</p>
    <p>5.6. Pesu- ja säilytystilat muualla</p>
    <p>&nbsp;</p>
    <p>&nbsp;</p>
    <p>6. Luku: HAUTAUSTAPAHTUMA</p>
    <p>6.1. Haudan paikka</p>
    <p>6.2. Haudankaivuu</p>
    <p>6.3. Vainajan kuljetus hautausmaalle</p>
    <p>6.4. Hautaustapa</p>
    <p>6.5. Hautaus ja siihen liittyvät toimenpiteet</p>
    <p>Vainajan siunaus</p>
    <p>Hautauspaikkakunta</p>
    <p>Vainajan siirtäminen maasta toiseen</p>
    <p>Arkun hautaan pano</p>
    <p>Haudan peittäminen</p>
    <p>Uskonnolliset seremoniat</p>
    <p>6. 6. Kukkaistervehdykset</p>
    <p>6. 7. Hautakivet ja haudan koristelu</p>
    <p>Hautakiven käyttö Suomessa</p>
    <p>Hauta useamman vainajan hautaamiseen</p>
    <p>6. 8. Lasten hautaaminen</p>
    <p>6.9. Uudelleen hautaus</p>
    <p>&nbsp;</p>
    <p>7. Luku: SUREMISEN MERKITYS</p>
    <p>Vierailu hautausmaalla</p>
    <p>Koraanin lukeminen hautausmaalla</p>
    <p>Osanotto omaisten suruun</p>
    <p>&nbsp;</p>
    <p>8. Luku: MUUT ASIAT</p>
    <p>8.1. Muistohetki</p>
    <p>8.2. Muuta huomioitavaa</p>
    <p>Naispuolisten läsnäolo hautausmaalla</p>
    <p>Mitä voi tehdä vainajan hyväksi</p>
    <p>Hautauskustannusten taso</p>
    <p>Hautauskustannusten korvaaminen</p>
    <p>&nbsp;</p>
    <p>&nbsp;</p>
    <p>9. Luku: ISLAMILAISIA YHTEISÖJÄ SUOMESSA</p>
    <p>Liite l. Hautausmaita, joille on Suomessa haudattu muslimeja</p>
    <p>Yleiset islamilaiset hautausmaat</p>
    <p>Yksityiset islamilaiset hautausmaat</p>
    <p>Muut hautausmaat</p>
    <p>Liite 2. Hautauslupatodistus</p>
    <p><b>&nbsp;</b></p>
    <p>&nbsp;</p><br clear="all">
    <p><b>ESIPUHE</b></p>
    <p>Tähän kirjaseen on allekirjoittanut koonnut lähinnä tähän päivään liittyviä, maassamme
    asuvien islamilaisten kuolemaa ja hautausta koskettavia asioita. Aikaisemmin on julkaistu eri
    yhteyksissä joitakin lyhyitä niihin liittyviä esityksiä, mm. Lääkintöhallituksen v. 1984</p>
    <p>julkaisemassa oppaassa "Uskonnollinen ja vakaumuksellinen näkökulma kuolevan potilaan
    hoitoon". Islamin uskoa tunnustavien määrän kasvun myötä on myös tiedon tarve voimakkaasti
    kasvanut.</p>
    <p>Säätiömme omassa toiminnassa olemme panneet merkille sen, että oikean tiedon jakaminen on
    ollut paras "lääke" mm. islamilaisten hautauksessa esiintyneen varsin voimakkaan
    suvaitsemattomuuden poistamisessa. Kirjanen esittää asiasta kiinnostuneille ja tietoa muuten
    tarvitseville, sekä islamilaisille että myös muille, tärkeimmät seikat</p>
    <p>tähän yhteyteen kuuluvista asioista. Se ei voi näin lyhyenä pyri olemaan kaiken kattava
    esitys, mutta lisätietoa saa sekä Säätiöltämme että muilta islamilaisilta yhteisöiltä.</p>
    <p>&nbsp;</p>
    <p>Maahamme noin 120 vuotta sitten muuttaneen tataarivähemmistön lisäksi myöhemmin, erityisesti
    90-luvulla, monesta eri maasta muuttaneita islaminuskoisia on nyt (1997) kaikkiaan lähes 20.000
    henkeä.</p>
    <p>Toisen maailmansodan jälkeen Suomessa oli vain vähäinen joukko muslimeja. Muslimit Suomessa
    ovat peräisin Turkista, Iranista, Irakista, Pakistanista, Egyptistä ja muista afrikkalaisista
    valtioista sekä arabimaista ja entisen Neuvostoliiton islamilaisilta alueilta.</p>
    <p>Näiden lisäksi lukuisat suomalaiset ovat kääntyneet islamin uskoon ja noudattavat sen
    oppeja. Muslimit eivät aina puhu samaa kieltä, heidän kulttuuritaustansa ovat erilaiset,
    erilaisia ovat myös koulutuspohja ja elämäntavat. Tämä kansallinen moninaisuus ei sellaisenaan
    ole ongelma - kaikille on yhteistä islamilaisuus. Yhteinen uskonnollinen kieli on arabia.</p>
    <p>&nbsp;</p>
    <p>Ongelmia esiintyy lähes yksinomaan näiden myöhemmin muuttaneiden taholla, koska tähän
    määrään sisältyvät mm. noin 10.000 pakolaista ovat siirtyneet pakon edessä kotimaastaan.
    Ongelmat liittyvät erityisesti hautaamiseen, sillä islamilaiset haluavat perinteidensä
    mukaisesti välttämättä tulla haudatuiksi vähintään eri riviin, ellei paikkakunnalle ole voitu
    järjestää erillistä islamilaista hautausmaata tai hautausmaan osaa. Islamilaista ei tule
    myöskään haudata aikaisemmin muun uskoisen hautaukseen käytettyyn hautapaikkaan. Islamin mukaan
    se, jolla on islamilainen isä, on syntynyt muslimiksi, on sitä koko elämänsä, jopa silloinkin,
    kun ei harjoita uskontoaan.</p>
    <p>Islamilaisuudelle on ollut vierasta seurakuntien perustaminen, mutta sijoittuakseen
    suomalaiseen yhteiskuntaan näitä on perustettu kuin myös useita uskonnollisia yhteisöjä.</p>
    <p>&nbsp;</p>
    <p>Voidakseen ylläpitää islamilaista perinnettä ja noudattaakseen islamin uskon ohjeita ja
    määräyksiä muslimit ovat riippuvaisia kehittämiseen ja yhteisiin hartauksiin tarpeellisista
    kokoontumistiloista.</p>
    <p>Helsingissä on useita moskeijahuoneistoja. Muissa kaupungeissa käytetään tavanomaisia tiloja
    ja suunnitellaan sopivien tonttimaiden hankkimista moskeijojen rakentamista silmälläpitäen.</p>
    <p>&nbsp;</p>
    <p>Maanosamme ja maamme maantieteelliset ja muut olosuhteet poikkeavat huomattavasti niistä,
    mitä ne ovat perinteisillä islamilaisilla alueilla.Vaikkakin islamin usko perustuu varsin
    tiukasti yli 1400</p>
    <p>vuotta sitten julkistettuun Koraaniin, on islam uskontona suvaitsevainen. Vaikka sen
    määräykset jonkun mielestä olisivat tiukat, voidaan niitä eräissä tapauksissa tulkita sitä
    taustaa vasten, joka muodostuu uuden ympäristön muslimille asettamista vaatimuksista.</p>
    <p>&nbsp;</p>
    <p>Tällaisen tulkinnan, lausuman, arabiaksi fatwa, voi antaa islamilainen uskonnon
    asiantuntija, aalim (monikko ulama). Islamilainen, joka opiskelee ja/tai tutkii islamin
    uskontoa ja siihen liittyviä asioita, voi valita eri ulamien lausumista asiaan ja olosuhteisiin
    sopivan ja noudattaa sitä. Tavallisen uskovan tulee noudattaa yksittäisen aalim'in antamaa
    lausumaa. Vastuu lausuman oikeellisuudesta on aalim’illa,</p>
    <p>ei sillä, joka hänen lausumaansa tukeutuen noudattaa sitä.</p>
    <p>Suomen Islam-Keskus Säätiö on rekisteröity vuonna 1993. Sen tarkoituksena on:</p>
    <p>- Islamin uskoa koskevan tiedon jakaminen,</p>
    <p>- Islamin uskon mukaisen opetuksen järjestäminen sekä</p>
    <p>- Islamin uskoon liittyvän tutkimustoiminnan harjoittaminen,</p>
    <p>- Islaminuskoisille tarkoitettujen hautausmaiden ja hartauspaikkojen perustaminen ja
    ylläpito.</p>
    <p>Säätiön toiminta perustuu myös siihen, että se ajaa osaltaan maassamme asuvien muslimien
    edellä mainittuja aktiviteetteihin liittyviä asioita uskonnon määräysten tai niihin liittyvien
    tulkintojen (fatwa) mukaisesti erottelematta millään tavalla yksittäisiä tai erityisiä ryhmiä
    asianosaisten kotimaan, uskonsuunnan, rodun tai muun seikan</p>
    <p>perusteella. Pyrimme kuitenkin selkeästi erottelemaan toisistaan uskontoon perustuvat asiat
    mahdollisesti siihen kuulumattomista, mutta siihen perusteettomasti liitetyistä heimo- tai
    muista rituaaleista. Huolimatta siitä, että suvaitsevaisuus ja erilaisuus ovat yleistymässä, on
    tärkeätä kuitenkin pitäytyä vain sellaisessa, mikä uskonnon mukaan on välttämätöntä ja kuuluu
    siihen. Siten siitä poikkeavien, negatiivisia mielipiteitä herättävien rituaalien huomioimatta
    jättämä nen tai jopa niiden vastustaminen ei ole islamin uskon vastaista, koska se ei tunne
    eikä tunnusta niitä!</p>
    <p>Tämä esitys pyrkii tuomaan esille sellaiset, uskonnon kannalta tärkeät seikat, joiden kanssa
    sekä suomalainen että muslimi voi kohdata kuolevan hoidon ja muslimin hautaamisen yhteydessä.
    Uskomme, että laatimamme esitys herättää lukijoissa monenlaisia kysymyksiä ja ajatuksia. Siksi
    olemme valmiit vastaanottamaan perusteltuja</p>
    <p>ehdotuksia, muutoksia ja mielipiteitä siitä ja myös mahdollista seuraavaa painosta
    varten.</p>
    <p>Lopuksi esitän kiitokseni kaikille niille, jotka ovat eri tavoin osallistuneet tämän
    julkaisun toteuttamiseen.</p>
    <p>&nbsp;</p>
    <p><i>&nbsp;</i></p>
    <p><i>Helsinki, tammikuu 1997</i></p>
    <p><i>Cingiz Safmlla</i></p>
    <p>&nbsp;</p>
    <p>&nbsp;</p>
    <p><b>l. Luku: ISLAMIN USKON SYNTYSIJAT JA SEN PERUSAJATUKSET</b></p>
    <p><b>&nbsp;</b></p>
    <p><b>1.1. Islam uskontona ja sen perusperiaatteet</b></p>
    <p>Islamin ajanlasku alkaa vuodesta 622 jKr. Islamilainen ajanlasku perustuu kuuvuoteen
    (kuuvuosi on 10-11 päivää aurinkovuotta lyhyempi, joten meidän kannaltamme katsoen eri
    ajankodat siirtyvät vuosittain saman verran aikaisemmiksi). Islam uskontona on lähtenyt
    liikkeelle sieltä, mistä muutkin maailman valtauskonnot, eli Lähiidästä. Islam lähti liikkeelle
    viimeisen profeetan, Muhammadin (RHS)1 Jumalalta saamasta ilmoituksesta Koraanista. Profeetta
    Muhammad (RHS) on yhtä lailla profeetta kuin Jeesuskin. Muslimeja on maailmassa tällä hetkellä
    noin miljardin verran. Muslimit jakaantuvat kahteen pääsuuntaan nk. sunniin (n. 85-90 ja
    shioihin (n. 10).</p>
    <p>Islamissa sunnalaisuus jakaantuu useaan laki-koulukuntaan. Kuitenkin on muistettava, että
    kuuluipa islaminuskoinen mihin islamin suuntaan tahansa, oppierot ovat kuolevan hoitamisessa ja
    vainajan hautaamisessa niin pienet, että islamilaiset ovat valmiita auttaman kuolevaa
    islaminuskoista potilasta ja käsittelemään islaminuskoista</p>
    <p>vainajaa oppisuunnasta riippumatta.</p>
    <p>&nbsp;</p>
    <p><b>Viittaukset islamin määräyksiin</b></p>
    <p>&nbsp;</p>
    <p>Tässä kirjasessa esitetyt asiat perustuvat pääasiassa Koraaniin, profeetan esimerkkeihin
    sunnan ja ulamien tulkintaan. Viimemainituista on merkittävissä kohdissa viitattu kyseiseen
    aalim'iin. Lähinnä on käytetty Shakki Sayyed Sabiq'in "Fiqh al-sunna"-teosta. (sunnan mukaista
    lainoppia).</p>
    <p>&nbsp;</p>
    <p>&nbsp;</p>
    <p><b>1.2. Islamin uskon perusopinkappaleet</b></p>
    <p>- Usko yhteen Jumalaan</p>
    <p>- Usko Jumalan lähettiläisiin, jotka olivat hyvyyden opettajia ja oikeamielisyyden
    esitaistelijoita.</p>
    <p>- Usko kaikkiin Jumalan alkuperäisiin kirjoituksiin ja ilmoituksiin.</p>
    <p>- Usko Jumalan enkeleihin, jotka ovat puhtaasti henkisiä olentoja. Niillä ei ole mitään
    fyysisiä haluja tai aineellisia tarpeita. Ne ovat olemassa vain palvellakseen Jumalaa. Islamin
    mukaan tieto ja totuus eivät ole riippuvaisia havainnoista ja aistimuksista.</p>
    <p>- Usko viimeiseen tuomiopäivään. Tämä maailma lakkaa eräänä päivänä olemasta ja kuolleet
    heräävät tuomittaviksi lopullisessa ja ehdottoman oikeudenmukaisessa oikeudenkäynnissä.</p>
    <p>&nbsp;</p>
    <p><b>Islamin viisi perusperiaatetta:</b></p>
    <p>&nbsp;</p>
    <p>- usko Jumalan ykseydestä ja Muhammadin (RHS) profeetankutsumuksesta</p>
    <p>- päivittäisten (5) määräaikaisrukousten säännöllinen suorittaminen</p>
    <p>- uskonnollisen veron - almujen (zakaat) maksaminen</p>
    <p>- paastoaminen Ramadan kuukauden aikana</p>
    <p>- ainakin kerran elämässään pyhiinvaellusmatkan tekeminen Mekkaan, mikäli voi sen tehdä omin
    varoin ja terveys sen sallii.</p>
    <p>&nbsp;</p>
    <p>Näiden myönteisten toimien lisäksi on ns. ehkäiseviä toimenpiteitä, joiden tarkoituksena on
    suojella ihmistä sekä henkiseltä että fyysiseltä rappeutumiselta. Näitä ovat mm.</p>
    <p>- kielto käyttää kaikenlaisia päihdyttäviä aineita,</p>
    <p>- kielto käyttää siasta, peto- ja itsestään kuolleista eläimistä peräisin olevaa lihaa ja
    muita tuotteita, kuten verta.</p>
    <p>- uhkapelit ovat kiellettyjä</p>
    <p>- kiellettyjä ovat avioliiton ulkopuoliset ja esiaviolliset suhteet, sekä käyttäytyminen,
    jolla voi saattaa kiusaukseen, herättää himoa tai tehdä siveettömän vaikutuksen.</p>
    <p>&nbsp;</p>
    <div class="c2">
      <b>Islamin uskon perusajatuksia</b>
    </div>
    <p>&nbsp;</p>
    <p>Jumala on kaiken Luoja, Ylläpitäjä ja Tuomari. Hänen tahtonsa on tuotu tietoisuuteen
    profeettojen kautta. Näitä profeettoja ovat Abraham, Mooses, Jeesus ja viimeisimpänä Muhammad
    (RHS).</p>
    <p>Islamin mukaan jumalallista sanomaa vääristeltiin sekä juutalaisuudessa että
    kristillisyydessä. Siksi Muhammad (RHS) on välittänyt Jumalan viimeisen ilmoituksen, Koraanin,
    ihmisille.</p>
    <p>&nbsp;</p>
    <p>Ihminen on tärkeintä, mitä Jumala on luonut. Ihmisen maanpäällinen elämä on valmistautumista
    elämään ylösnousemuksen jälkeen. Jumala on määrännyt kaiken etukäteen. Tätä on Jumalan
    kaikkivaltius. Mitä Jumala tahtoo, tapahtuu riippumatta ihmisen tahdosta. Sen, joka rikkoo tätä
    vastaan, täytyy pyytää anteeksiantoa, sillä ei ole mitään syntiä, mistä ihminen ei ilman
    Jumalaa pääsisi eroon. Kaikki ihmiset</p>
    <p>ovat Jumalan edessä samanvertaisia riippumatta ihonväristä tai siitä, onko hän köyhä vai
    rikas.</p>
    <p>&nbsp;</p>
    <p>Muslimin velvollisuuksia kutsutaan islamin uskon viideksi pilariksi. Toistamalla jatkuvasti
    uskontunnustusta, ihminen todistaa uskoaan. Uskovan tulee rukoilla viisi kertaa päivässä. Se
    voi tapahtua missä tahansa, mutta perjantain keskipäivän rukous suoritetaan yhteisesti
    rukoushuoneessa (moskeijassa)3. Jokaisen velvollisuus on lahjoittaa</p>
    <p>ylimääräistä omaisuuttaan almuina (zakaat) köyhille. Lahjoituksen muoto voi vaihdella4.
    Ramadan - kuukauden aikana tulee kaikkien muslimien paastota (aamun sarastuksesta auringon
    laskuun) eli olla syömättä ja juomatta mitään, olematta myöskään sukupuolisessa
    kanssakäymisessä. Sairaiden, lasten ja vanhusten ja raskaana olevien/</p>
    <p>imettävien naisten ei tarvitse paastota. Pyyhinvaellusmatka yhteisille pyhille paikoille
    osoittaa muslimien keskinäistä yhteenkuuluvaisuutta.</p>
    <p>&nbsp;</p>
    <p>&nbsp;</p>
    <p>Perjantai on muslimien yhteinen rukouspäivä. Se mm. erottaa muslimit juutalaisista ja
    kristityistä. Työnteosta ei kuitenkaan tarvitse perjantaisinkaan pidättäytyä, lukuun ottamatta
    yleisen perjantairukouksen aikaa.</p>
    <p>&nbsp;</p>
    <p>Islam ei ole ainoastaan uskonto, vaan elämäntapa ja yhteiskuntajärjestys, jossa ei erotella
    toisistaan uskontoa ja yhteiskunnallisia kysymyksiä. Koraanissa ja sunnassa<b>5</b> on
    islamilaisen elämäntapaa sääteleviä sääntöjä ja velvollisuuksia. Muhammadin (RHS) sanomat ja
    toiminta "sunna" ovat tärkeitä tutkia ja noudattaa. Koraanin ja surman</p>
    <p>pohjalta koottua lakikokoelmaa kutsutaan nimellä "sharia".</p>
    <p>&nbsp;</p>
    <p>Islamissa ei Jumalan ja ihmisen välillä ole ketään välittäjää, kuten esimerkiksi pappeja,
    kirjan- ja oikeusoppineita, mutta islamilainen oikeusoppi tulkitsee Koraania ja shariaa.</p>
    <p>Perhemoraali on tarkasti määritelty, esimerkiksi suhteet miehen ja naisen välillä, lasten
    kasvatus, avioero jne. Naisten ympärileikkaus silpomisineen on afrikkalainen heimorituaali. Se
    ei liity millään tavalla islamin uskon vaatimuksiin tai suosituksiin, ja se on lisäksi islamin
    vastainen toimenpide.</p>
    <p>&nbsp;</p>
    <p>Islamiin kuuluu myös olennaisesti muiden uskontojen kunnioittaminen. Islamilaisilla,
    juutalaisilla ja kristityillä on sama Jumala. Islamilla on silläkin ääriryhmänsä niin kuin
    monella muulla valtauskonnolla ja kansanliikkeellä. Näiden ääriryhmien prosentuaalinen osuus on
    hyvin pieni, vaikkakin niiden ääni kantautuu kauas. Arviointi täytyy kuitenkin tehdä
    kokonaisuuden mukaan, jolloin mittasuhteet asettuvat oikein.</p>
    <p>&nbsp;</p>
    <p>&nbsp;</p>
    <div class="c2">
      <b>Muslimien ongelmia Suomessa</b>
    </div>
    <p>&nbsp;</p>
    <p>Muslimien määrän lisääntyminen maassamme kuten muiden ulkolaisten on tuonut mukanaan myös
    ongelmia. Näitä ovat mm.:</p>
    <p>- puutteellinen kielitaito,</p>
    <p>- uskonnon harjoittamiseen liittyvien riittävien moskeijatilojen puute,</p>
    <p>- yleisten, islamilaisille tarkoitettujen hautausmaiden puute,</p>
    <p>- äidinkielen koulutuksen ja Koraanin opetuksen riittämättömyys,</p>
    <p>- ongelmat seka-avioliitoissa (lapsen uskonto, kotikieli j.n.e.),</p>
    <p>- työttömyys,</p>
    <p>- molemminpuolinen suvaitsemattomuus,</p>
    <p>- seka-avioliitoissa ilmenevät ongelmat mm. muslimin kuoleman jälkeen esiintyvät ristiriidat
    vainajan hautauksen suhteen,</p>
    <p>- riittävän informaation puute,</p>
    <p>- sosiaalisen painostuksen avulla tapahtuva muslimien käännytystyö,</p>
    <p>- sopeutuminen uusiin, hyvinkin poikkeaviin olosuhteisiin,</p>
    <p>- kyvyttömyys erottaa heimorituaaleja uskontoon liittyvistä vaatimuksista,</p>
    <p>&nbsp;</p>
    <p>Suomen Islam-Keskus Säätiön toiminnan eräänä tavoitteena on mm. hautapaikkojen turvaaminen
    Suomessa muslimeille niin, ettei vainajia tarvitse pitää hautaamattomina viikkokausia, jopa
    kuukaudenkin, kuljetellen paikasta toiseen vain sen takia, että jokaisen tällaisen tapauksen
    yhteydessä joudutaan neuvottelemaan ja sopimaan vainajakohtaisesti hautapaikasta. Tässä
    yhteydessä on syytä tarkastella asiaa myös toisin päin ja asettua esimerkiksi kristityn
    asemaan. Mihin toimenpiteisiin ryhdyttäisiin, jos jokaisen yksittäisen kristityn vainajan
    hautaamistapahtuma olisi yhtä vaikea ja ihmisarvoa alentava?</p>
    <p>&nbsp;</p>
    <div class="c2">
      <b>Islamin opetusten sopeuttaminen poikkeaviin olosuhteisiin</b>
    </div>
    <p>&nbsp;</p>
    <p>Islamin uskon mukaan erinäisten asioiden suorittaminen määritellään pakollisiksi (fard)ja
    eräiden hyvin toivottaviksi (suuna). Johtuen siitä, että islamin usko on syntynyt ja sitä on
    vuosikaudet noudatettu ensin sellaisella alueella, joka ilmastollisesti ja monessa muussa
    poikkeaa esimerkiksi Suomen pohjoisista olosuhteista, eräiden pakollisten määräysten
    noudattaminen on meillä mahdotonta.</p>
    <p>&nbsp;</p>
    <div class="c2">
      <b>Uskonnollinen lausuma/ fatwa</b>
    </div>
    <p>&nbsp;</p>
    <p>Islamin uskon eräiden määräyksien täyttämisessä on mahdollista huomioida erityisolosuhteita.
    Erityisesti silloin, kun islaminuskoinen joutuu vieraissa olosuhteissa vaikeuksiin uskontoon
    liittyvien vaatimusten täyttämisessä voi tälläisen ratkaisun antaa esimerkiksi imaami.</p>
    <p>Näin on menetelty mm. paastoamiseen liittyvissä kysymyksissä.</p>
    <p>&nbsp;</p>
    <p>Käytännössä ei ole mahdollista paastota esimerkiksi keski-kesällä Pohjois-Suomen
    olosuhteissa kahta viikkoa yhteen menoon. Päivittäinen paastoaika kun alkaa ennen auringon
    nousua ja päättyy auringon-</p>
    <p>laskun jälkeen. Islamin uskoon kuuluu mahdollisuus poiketa sen määräyksistä siten, että
    islamin oppinut (aalim) antaa asiaa tutkittuaan siitä paikalliset olosuhteet huomioivan
    lausuman =fatwa. Meidän olosuhteisiimme soveltuvan lausuman mukaan päivittäinen paastoaika
    voidaan ajallisesti toteuttaa joko Mekan tai Medinan tai lähimmän (samalla pituuspiirillä
    olevan) islamilaisen maan mukaan 6.</p>
    <p>&nbsp;</p>
    <div class="c2">
      <b>Luku: KUOLEVAN POTILAAN HOITO JA VAINAJAN KÄSITTELY</b>
    </div>
    <p>&nbsp;</p>
    <p>&nbsp;</p>
    <div class="c2">
      <b>Lääketieteelliset toimenpiteet</b>
    </div>
    <p>&nbsp;</p>
    <p>&nbsp;</p>
    <p><b>Lääkitys</b></p>
    <p>Koraanissa, (suura 95, jae 4) sanotaan: "Olemme luoneet ihmisen kauneimman sopusuhtaisuuden
    mukaan". Koska Jumalan luoduista ihminen on jaloin, on ihmisen velvollisuus aina vaalia
    terveyttä ja ihmishenkeä. Siten lääkitys hyväksytään.</p>
    <p>&nbsp;</p>
    <p>&nbsp;</p>
    <p>Profeetta Muhammad (RHS) on sanonut 7 ettei muslimin pidä mennä sellaiseen maahan, missä on
    todettu koleraa eikä myöskään palata sieltä, mikäli on jo ehtinyt sinne mennä. Mikäli joku
    sairastaa vaarallista tarttuvaa tautia, ei tämän tule oleskella terveiden joukossa.</p>
    <p>&nbsp;</p>
    <p><b>Verensiirto</b></p>
    <p>Verensiirto hyväksytään, kun se katsotaan tarpeelliseksi.</p>
    <p>&nbsp;</p>
    <div class="c2">
      <b>Ravintoon liittyvät vaatimukset ja tavat</b>
    </div>
    <p>&nbsp;</p>
    <p>Islam kieltää käyttämästä sikaa ja verta missään muodossa ravintona. Koska käytännössä
    ilmenee usein epäselvyyttä ruokien kohdalla, annamme tässä muutamia esimerkkejä kielletyistä
    ruuista: sianliha, kinkku, porsas, silava, ihra, pekoni, laardi, veri, makkarat, jotka
    sisältävät missä tahansa muodossa sikaa tai muita islamissa kiellettyjä raaka-aineita,
    sika-nautajauhelihasta valmistetut ruoat, samoin esimerkiksi herne- tai makkarakeitto, jos
    niissä on käytetty sianlihaa tai sikaperäistä makkaraa, vaikka liha- ja makkarapalat olisi
    otettu pois.</p>
    <p>&nbsp;</p>
    <div class="c2">
      <b>Sairaanhoito</b>
    </div>
    <p>&nbsp;</p>
    <p>Islamilaisen sairaalassa tapahtuvassa hoidossa tulisi huomioida seuraavaa:</p>
    <p>&nbsp;</p>
    <p>- miespuolista potilasta tulisi hoitaa miespuolinen lääkäri ja sairaanhoitaja silloin, kun
    siihen on mahdollisuus.</p>
    <p>- vastaavasti naispuolista tulisi hoitaa naispuolinen lääkäri ja sairaanhoitaja silloin, kun
    siihen on mahdollisuus.</p>
    <p>- mies- ja naispuolisia islamilaisia potilaita ei saa sijoittaa huoneeseen, jossa on toista
    sukupuolta olevia potilaita.</p>
    <p>&nbsp;</p>
    <p>&nbsp;</p>
    <div class="c2">
      <b>Valmistautuminen kuolemaan</b>
    </div>
    <p>&nbsp;</p>
    <p>&nbsp;</p>
    <p><b>Potilashuone</b></p>
    <p>Muslimin toivomuksena on saada kuolla kotona omaisten lähettyvillä. Kuolevalle potilaalle
    toivotaan sairaalassa erillinen, rauhallinen huone 8 ilman mitään uskonnollisia symboleja.
    Lähiomaiselle toivotaan tilaisuus saada yöpyä sairaalassa kuolevan potilaan lähellä. Jotkut
    toivovat voivansa kuolla jossakin islamin pyhistä kaupungeista, kuten</p>
    <p>Mekassa ja Medinassa tai kotimaassaan, mikäli se on käytännössä toteutettavissa. Kuolemaa
    pyhiinvaellusmatkan aikana pidetään arvostettuna.</p>
    <p>&nbsp;</p>
    <p><b>Omaisten ja läheisten hyvästely</b></p>
    <p>Potilaan tilan huonontuessa pyydetään ottamaan yhteys omaisiin tai sellaisten puuttuessa
    Suomessa toimiviin islamilaisiin yleisöihin (Ks. 9. Luku). Kuolevalle on suotava mahdollisuus
    viimeisten toiveidensa esittämiseen ja läheistensä hyvästelyyn. Valmistelut ennen kuolemaa
    liittyvät siihen, että imaami tai muu uskontoon liittyvä henkilö keskustelee kuolevan kanssa
    uskonnollisista asioista. Tässä yhteydessä kuoleva saa tilaisuuden lausua islamin
    uskontunnustuksen "Ei ole muuta Jumalaa kuin Allah ja Muhammad hänen lähettiläänsä". Ellei
    kuoleva itse kykene lausumaan uskontunnustusta, voi joku läsnä oleva (uskova) muslimi tehdä sen
    hänen puolestaan. Vakavasti sairaan</p>
    <p>luona voidaan lukea Koraania, mieluiten Jaa-siin-suura. Kun mainittu suura luetaan ääneen,
    on sunnan mukaan hyvä mainita asiasta etukäteen potilaalle. Pahimmassa tapauksessa potilas voi
    pelästyä ja hänen tilansa voi siitä johtuen huonontua entisestään.</p>
    <p>&nbsp;</p>
    <p>Läsnä oleva imaami tai uskova varmistaa hienovaraisesti kuolemaa tekevältä potilaalta
    itseltään sen, että hän tekee testamenttinsa, ellei testamenttia ole tehty jo aikaisemmin.</p>
    <p>&nbsp;</p>
    <p>&nbsp;</p>
    <p><b>Omaisten, henkilökunnan ja sairaalasielunhoitajan tehtäviä</b></p>
    <p>Kuolevan potilaan asialliset toiveet otetaan aina huomioon. Jos potilas haluaa kuolla yksin,
    omassa rauhassaan, hänelle suodaan tämä mahdollisuus. Jollei potilas pysty esittämään
    toiveitaan, lähellä oleva muslimi toimii islamin mukaisesti ja lausuu asiaan kuuluvia Koraanin
    jakeita.</p>
    <p>&nbsp;</p>
    <p>Islam kehottaa erityisesti huomioimaan vakavasti sairaan sen hetkisen elämäntilanteen ja
    suosittelee suhtautumaan hienovaraisesti sekä potilaaseen että hänen esittämiinsä
    toivomuksiin.</p>
    <p>&nbsp;</p>
    <p><b>Sakramentti ja pyhät toimitukset</b></p>
    <p>Islamissa ei ole sakramentin käsitettä. Hätäkastetta ei saa antaa, ei edes muun uskoisten
    omaisten pyynnöstä tai vaatimuksesta. Islamin mukaan jokainen lapsi syntyy synnittömänä ja
    islaminuskoisena.</p>
    <p>Lapselle valitsee ja antaa nimen hätätapauksessa omaiset, esimerkiksi hänen äitinsä. Nimi
    voidaan antaa myös lapsen kuoleman jälkeen.</p>
    <div class="c2">
      <b>Luku: KUOLEMAN JÄLKEEN</b>
    </div>
    <p>&nbsp;</p>
    <p>&nbsp;</p>
    <p><b>3.1. Omaisten tukeminen</b></p>
    <p><b>Omaisten läsnäolo</b></p>
    <p>Jollei ketään omaisista tai läheistä ole potilaan vieressä tämän kuolinhetkellä, tulevat he
    sairaalaan heti tiedon saatuaan.</p>
    <p>&nbsp;</p>
    <p><b>3.2. Vainajan käsittely sairaalassa</b></p>
    <p>&nbsp;</p>
    <p><b>Alustavat toimenpiteet</b></p>
    <p>Vainajan silmät suljetaan. Vainajan suu suljetaan sitomalla esimerkiksi huivi leuan alta
    päälaelle. Voidaan käyttää myös sideharsoa. Kasvot peitetään. Vainaja riisutaan, lantion seutu
    peitetään. Käsivarret ojennetaan vartalon sivuille (ei rinnan päälle), jalat sidotaan suorina
    yhteen. Ruumis nostetaan tasaiselle alustalle, peitetään kevyesti ja siirretään viileään. Koska
    ruumis pestään mahdollisimman pian, sitä ei tarvitse panna kylmään.</p>
    <p>&nbsp;</p>
    <p><b>3.3. Rituaalipesu</b></p>
    <p>Ruumiin pesun suorittavat muslimit sairaalan osoittamassa paikassa. Pesua varten toivotaan:
    pesupöytä, josta vesi tyhjenee helposti. Pesijöille: kumisaappaat, suojaesiliinat,
    suojakäsineet ja kasvonsuojukset. Saippuat, pyyhkeet ja mahdolliset muut tarvikkeet tuovat
    pesijät mukanaan.</p>
    <p>&nbsp;</p>
    <p><span class="c3">Islaminuskoisten pesijöiden tulee puhdistautua ennen pesua (kuten
    rukouksiin).</span></p>
    <p>&nbsp;</p>
    <p>Vainajan pesu tulee aloittaa mahdollisimman nopeasti, välittömästi kuoleman ja kuolinsyyn
    toteamisen jälkeen. Arkku on syytä tilata niin ajoissa, että vainaja voidaan siirtää pesun
    jälkeen suoraan siihen.</p>
    <p>&nbsp;</p>
    <p>Rituaalipesun suorittavat miesvainajalle islaminuskoiset miehet ja naisvainajalle
    islaminuskoiset naiset. Vainajan aviopuoliso voi aina osallistua pesuun 9. Suomen olosuhteissa
    on mahdollisuus aina löytää islaminuskoiset pesijät. (Äärimmäisessä tilanteessa, jossa
    islaminuskoiset vainajan pesua varten ei tavoiteta ketään muslimia, voivat muuuskoiset miehet
    pestä miesvainajan ja naiset naisvainajan). Pesijät</p>
    <p>käärivät vainajan kuolinvaatteisiin ja asettavat hänet arkkuun.</p>
    <p>&nbsp;</p>
    <p>Mikäli imaami on paikalla, hän johtaa pesua, ellei, sen johtaa joku muu asian hallitseva
    muslimi.</p>
    <p>&nbsp;</p>
    <p>Mikäli vainaja on sairastanut vaarallista tarttuvaa tautia, ei vainajaa tarvitse pestä
    rituaalin mukaan, ellei pesua voida suorittaa vaarantamatta pesijöiden terveyttä.</p>
    <p>&nbsp;</p>
    <p><b>Pesun suoritus</b></p>
    <p>&nbsp;</p>
    <p>Silloin, kun on mahdollista, pesu tulisi käytännön syistä tehdä sairaalatiloissa, lähinnä
    ruumiinavaushuoneessa, jossa on käytettävissä tarpeelliset vesihanat ja pöytä.</p>
    <p>&nbsp;</p>
    <p>Pesu jakautuu varsinaiseen pesun saippualla ja vedellä:</p>
    <p>- alapesu,</p>
    <p>- vainajan hiukset ja kasvot pestään,</p>
    <p>- vainaja käännetään ensin vasemmalle kyljelleen ja oikea kylki pestään kolme kertaa; vasen
    kylki vastaavalla tavalla.</p>
    <p>- vainajaa kohotetaan hieman kainaloista ja sivellään pallean ja vatsan seutu vedellä. Jos
    vainajasta poistuu eritteitä, on alapesu tarpeen</p>
    <p>uudistaa,</p>
    <p>- vainaja kuivataan hyvin,</p>
    <p>ja vainajan valmistamiseen viimeiselle matkalleen (uskonnon mukainen pesu, Tahara)</p>
    <p>-pesijä pyyhkii märällä pesulapulla vainajan suun ja sieraimet, varoen, ettei vettä joudu
    niihin,</p>
    <p>- vainajan kasvot huudellaan kolme kertaa,</p>
    <p>- vainajan kädet huudellaan; ensin oikea, sitten vasen käsi kukin kolme kertaa,</p>
    <p>- vainaja valellaan kauttaaltaan vedellä.</p>
    <p>&nbsp;</p>
    <p>Vainajaa ei saa kääntää pesun aikana vatsalleen, vaan sen tulee joka hetki olla selällään.
    Pesun aikana luetaan Koraania. Kun pesu on valmis, voidaan vartalo voidella kamferiöljyllä tai
    parfyymillä. Mikäli vainaja on osallistunut pyhiinvaellusmatkaan Mekkaan, voidaan käyttää
    (vainajan omaa) kahdesta lakanasta koostuvaa pyhiinvaellusvaatetusta käärinliinoina.
    Materiaalin tulee olla puuvillaa, silkkiä ei saa</p>
    <p>käyttää. Pesu ja käärinliinoihin pukeminen kestää noin tunnin verran. Mitään muita
    seremonioita ei liity tähän ennen hautajaisia.</p>
    <p>&nbsp;</p>
    <p>&nbsp;</p>
    <p><b>Kuolinvaate</b></p>
    <p><span class="c3">Sunnan mukainen</span> kuolinvaate 10 muodostuu seuraavasti:11</p>
    <p>&nbsp;</p>
    <p>-*miespuolisille:</p>
    <p>- Izar alimmaiseksi, sen jälkeen</p>
    <p>- lifafa, ja lopuksi</p>
    <p>- vainaja puetaan toiseen lifafaan, joka on valmiiksi ommeltu pussin muotoinen käärinliina.
    Ulommaisen lifafan suu solmitaan kiinni, lisäksi vainaja sidotaan neljällä kangassuikaleella
    12, ensimmäinen kaulan kohdalle, toinen kyynärpäiden kohdalla sitoen kädet, kolmas polvien
    kohdalle ja neljäs nilkkojen kohdalle.</p>
    <p>&nbsp;</p>
    <p>-* naispuolisille:</p>
    <p>-Izar,</p>
    <p>- Khimar (huivin omainen pitkä liiina)</p>
    <p>- Khamis, olalta nilkkoihin ulottuva pitkähihainen kaapu</p>
    <p>- Lifafa (sisimmäinen), joka ulottuu kaulasta nilkkoihin</p>
    <p>- lopuksi vainaja suljetaan päällimmäiseen lifafaan, (pussiin), joka solmitaan päästä
    kiinni. Sen lisäksi vainajan ympärille sidotaan kangassuikaleet samalla tavalla kuin
    miespuolisenkin kohdalla tehdään.</p>
    <p>Kuolinvaatteen osat 13 (mm. tataarien soveltaman käytännön mukaan) ovat:</p>
    <p>- (Aahira-vaate); kaulasta nilkkoihin ulottuva vaate, josta kaksinkerroin taitettuna
    leikataan päätä varten aukko,</p>
    <p>- (Izar); vyötäröstä polviin ulottuva kääriliina,</p>
    <p>- (Lifafa); vainajan kokonaan peittävä kääriliina, n. 2,3 m, sekä lisäksi naisille:</p>
    <p>- (Rintaliina); rinnan seudun peittävä liina n. 70 x 70 cm</p>
    <p>- (päähuivi); hiukset peittävä liina.</p>
    <p>&nbsp;</p>
    <p>Kaikkiaan kuolinvaatteeseen tarvitaan 140 cm:n lakanakangasta miehille n. 8 metriä ja
    naisille n. 10 metriä. Kuolinvaatteen valmistuksessa ei käytetä ompeleita.</p>
    <p>&nbsp;</p>
    <p>- Arkkuun alimmaiseksi pannaan Lifafa, sen päälle Izarja sen päälle puolet (alaosa)
    Aahira-vaatteesta. Sen toinen puolisko jää arkun ulkopuolelle. Kun vainaja on nostettu arkkuun,
    vedetään arkun ulkopuolelle jäänyt Aahira-vaatteen osa vainajan päälle.</p>
    <p>- Päähuivi kiedotaan naisvainajan hiusten peitoksi.</p>
    <p>- Vainaja kiedotaan Izariin.</p>
    <p>- Naisvainajalle levitetään Izarin päälle rintaliina.</p>
    <p>- Lopuksi vainaja kiedotaan Lifafalla. Sen päät taitetaan siististi sekä pää- että
    jalkopuolelta.</p>
    <p>&nbsp;</p>
    <p>Arkkuun laiteta mitään muuta, ei Koraania, eikä muita pyhiä kirjoituksia ei myöskään
    vainajalle kuuluneita esineitä tai koruja.</p>
    <p>&nbsp;</p>
    <p>Suomessa kuolema voi tulla joko vainajan kotona, muualla tai usein miten sairaalassa.
    Kuolinsyyn toteaminen on välttämätöntä ennen kuin lääkäri kirjoittaa kuolintodistuksen. Pesun
    ja käärinliinoihin pukemisen jälkeen voidaan vainaja meidän oloissamme viedä arkussa</p>
    <p>vainajan omaan tai hänen lähiomaisensa kotiin. Sukulaisilla ja tuttavilla on mahdollisuus
    käydä silloin jättämässä viimeisen kerran jäähyväiset vainajalle ja lukemassa samassa
    yhteydessä Koraania hänen sielulleen. Suljetun arkun äärellä voidaan valvoa ja lukea</p>
    <p>rukouksia vainajan sielun puolesta.</p>
    <p>&nbsp;</p>
    <p>Toinen, Suomessa yleistymässä oleva tapa, on järjestää vainajan pesu sairaalassa
    hautauspäivänä. Silloin vainaja viedään suoraan sairaalasta haudattavaksi. Mikäli vainajalle
    joudutaan suorittamaan ruumiinavaus, tehdään rituaalin mukainen pesu yleensä vasta sen
    jälkeen.</p>
    <p>&nbsp;</p>
    <p>&nbsp;</p>
    <p>Hautaus tapahtuu mahdollisimman nopeasti, käytännössä kuolemaa seuraavana päivänä.</p>
    <p>&nbsp;</p>
    <p><b>Vainajan valmistaminen hautausta varten</b></p>
    <p>&nbsp;</p>
    <p>Vainajan valmistaminen hautausta varten tapahtuu siis rituaalin mukaisella pesulla ja
    vainajan pukemisella kuolinvaatteeseen. Pesun suorittavat yleensä vainajan omaiset, ellei näitä
    ole, muut samanuskoiset.</p>
    <p>Vainajan valmistelu haudattavaksi ja hautaaminen poikkeaa lukuisissa maissa osittain
    yksinomaan paikallisista rituaaleista johtuen. Näitä poikkeavia rituaaleja on jonkin verran
    ilmennyt myös meillä pakolaisvirran tuodessa eri suunnilta ulkoislamilaisia maahamme. Toisaalta
    Suomen olosuhteista johtuen ovat täällä pitkään asuneet islamilaiset</p>
    <p>sopeuttaneet määrättyjä asioita maamme olosuhteiden mukaisiksi.</p>
    <p>&nbsp;</p>
    <p><span class="c3">Huolimatta siitä, että erilaisuus on yleistymässä, on tärkeätä kuitenkin
    pitäytyä vain sellaisessa, mikä uskonnon mukaan on välttämätöntä ia nimenomaan kuuluu
    siihen.</span></p>
    <p>&nbsp;</p>
    <p><b>Arkku ja arkkuun pano</b></p>
    <p>Arkkua ei islamilaisissa maissa ole yleensä käytetty, mutta länsimaisissa olosuhteissa se on
    lähes yksinomaisena sääntönä. Polttohautaus <span class="c3">on islamin uskon mukaan
    kielletty.</span></p>
    <p>&nbsp;</p>
    <p>Arkun käyttäminen on täysin hyväksyttävää.</p>
    <p>&nbsp;</p>
    <p>Arkku voi olla sellainen kuin vainajan omaiset haluavat, islamin mukaan kuitenkin
    yksinkertainen. <span class="c3">Erityisesti on huolehdittava siitä, ettei arkun kannen
    sulkemiseen käytetä tavanomaisia ristipäisiä nauloja</span> Niiden sijaan tulisi käyttää vaikka
    yksinkertaisia ruuvinauloja.</p>
    <p>&nbsp;</p>
    <p><span class="c3">Suomen lainsäädäntö ei estä ilman arkkua tapahtuvaa hautaamista.</span></p>
    <p><span class="c3">&nbsp;</span></p>
    <p>Muslimit asettavat usein vainajan arkkuun joko siten, että vainaja makaa oikealla kyljellään
    tai niin, että vainaja makaa selällään arkussa.</p>
    <p>&nbsp;</p>
    <p>&nbsp;</p>
    <p><b>3.4. Kuolintodistus</b></p>
    <p>&nbsp;</p>
    <p>Mikäli vainaja kuolee sairaalassa, kirjoittaa häntä hoitanut lääkäri kuolintodistuksen.
    Tämän jälkeen kuolintodistus esitetään rekisteritoimistolle, joka antaa kirjallisen
    hautausluvan.</p>
    <p>&nbsp;</p>
    <p>Mikäli kuolinsyytä ei sairaalassa pystytä määrittelemään, suoritetaan vainajalle
    oikeuslääkeopillinen ruumiinavaus kuolinsyyn selvittämi seksi. Tästä kirjoitetaan asianomainen
    kuolintodistus ja sillä haetaan hautauslupa.</p>
    <p>&nbsp;</p>
    <p>Mikäli vainaja kuolee esim. kotonaan, ja hän on ollut lääkärin hoidossa, voi asianomainen
    lääkäri kirjoittaa kuolintodistuksen. Jos vainaja on kuollut joissain muualla, eikä kuolinsyytä
    pystytä selkeästi toteamaan, suoritetaan pääsääntöisesti aina ruumiinavaus.</p>
    <p>&nbsp;</p>
    <p>Kuolintodistukseen perustuva kirjallinen hautauslupa toimitetaan kulloinkin kyseeseen
    tulevan hautausmaan toimistoon ennen kuin hautaus voidaan suorittaa. Sen sijaan haudan
    valmistelu hautausta varten voidaan aloittaa jo ennen kuin mainittu kirjallinen lupa on</p>
    <p>saatu.</p>
    <p>&nbsp;</p>
    <p><b>3.5. Lapsen käsittely</b></p>
    <p>&nbsp;</p>
    <p>Jos vainaja on lapsi, vaikka vain muutaman tunnin ikäinen, toimitaan samoin kuin aikuisen
    vainajan kohdalla.</p>
    <p>&nbsp;</p>
    <p>Suomen säädösten mukaan edellytys hautaukselle on sikiön paino vähintään 500 gr tai
    raskauden kesto vähintään 22 viikkoa, jolloin riittää, että toinen ehto toteutuu. Vanhempien
    niin halutessa ja heidän toimestaan, voidaan näiden rajojen alle jääviä lapsia haudata,
    hautausvelvollisuutta ei silloin kuitenkaan ole. Islamilaisen ollessa kyseessä,</p>
    <p>sikiön hävittäminen Suomessa sovellettavalla tavalla ei tule kysymykseen. Sikiökin
    haudataan.</p>
    <p>&nbsp;</p>
    <p><b>Kuolleena syntyneen käsittely 14</b></p>
    <p>Kuolleena syntyneen lapsen tai sikiön käsittely islamin mukaan on seuraavanlainen:</p>
    <p>- mikäli raskaus on kestänyt normaalit 9 kuukautta, ja sikiö on syntynyt kuolleena,
    lapsivainaja pestään rituaalin mukaan ja haudataan kuten aikuinenkin.</p>
    <p>- mikäli raskaus on kestänyt vähintään 4 kuukautta, mutta ei 9 kuukautta, ei lapsivainajaa
    tarvitse pestä rituaalin mukaisesti. Hautaus voi tapahtua yksinkertaisesti ilman
    rukousmenoja.</p>
    <p>- mikäli raskaus on kestänyt niin vähän aikaa, ettei sikiölle ole ehtinyt muodostus raajoja
    ja selviä inhimillisiä piirteitä, haudataan sikiö edellisen kohdan mukaisesti.</p>
    <p>&nbsp;</p>
    <p><b>3.6. Raskaana olevan naisen kuolema</b></p>
    <p>Kuolleen äidin kohdusta on islamin mukaan elävä lapsi pelastettava. Raskaana olevan naisen
    kuoleman yhteydessä, mikäli se käytännössä on mahdollista, sikiö pelastetaan esimerkiksi
    keisarinleikkauksella.<b>15</b></p>
    <p>&nbsp;</p>
    <p><b>3.7. Raskauden keskeytys</b></p>
    <p>Pääsääntöisesti islam ei hyväksy raskauden keskeytystä. Se hyväksyy raskauden keskeytyksen
    silloin, kun se on lääketieteellisistä syistä tarpeen ja raskaus jatkuessaan vaarantaisi äidin
    hengen.<b>16</b> Sen sijaan islam ei hyväksy raskauden keskeytystä ehkäisykeinona.</p>
    <p>&nbsp;</p>
    <p><b>Raskauden keskeytys Suomessa</b></p>
    <p>&nbsp;</p>
    <p>Raskaudenkeskeytys voidaan Suomessa tehdä mm. asiakkaan pyytäessä sitä yksityis- tai
    terveyskeskuslääkäriltä täyttämällä RK l lomakkeen ja toimittamalla sen ao sairaalan
    Perhesuunnitteluosastolle.</p>
    <p>Siellä suoritetaan lisätutkimukset raskauden ja tulevan ehkäisyn osalta. Mikäli raskaus on
    kestänyt alle 12 viikkoa, voidaan keskeytys suorittaa. Sikiön hävittämisestä huolehtii
    sairaala.</p>
    <p>&nbsp;</p>
    <p>Mikäli lääkäri kieltäytyy antamasta puoltavaa lausuntoa esim. raskauden kestettyä yli 12
    viikkoa, asiakkaan tulee itse viedä RK 2 lomake Terveydenhuollon oikeusturvakeskukseen,
    (osoite: PL 265, 00531 Helsinki). Takaraja raskauden keskeytykselle on 20. viikko. Tämän
    jälkeen mahdollisesti suoritettava keskeytys edellyttää sitä, että sikiö on epämuodostunut ja
    että lääkäri suostuu keskeytykseen.</p>
    <p>Usein raskauden keskeytys johtaa siihen, että sikiö toimenpiteen yhteydessä menehtyy ellei
    ole jo aikaisemmin kuollut. Tässä tilanteessa tulee menetellä siten, että sikiö haudataan
    samalla tavalla kuin lapsivainaja. (Ks 3.5.)</p>
    <p>Suomalaisen käytännön mukaan sikiö toimitetaan hyväksyttävällä tavalla pois sairaalatiloista
    asianomaisia toimenpiteitä varten. Tällaisissa tapauksissa ei kirjoiteta kuolintodistusta, mikä
    on taas edellytyksenä normaalille hautaukselle. Kun kyseessä on muslimiäidissä kehittynyt
    sikiö, <span class="c3">sen hävittäminen mm. polttamalla ei voi tulla kysymyk-</span></p>
    <p><span class="c3">seen, koska islam ei hyväksy polttohautausta</span>. Ongelmaan on olemassa
    ratkaisu, joka täyttää islamin vaatimukset. HYKS: issä kirjoitetaan sikiötä koskeva yhdistetty
    kuolintodistus/ hautauslupatodistus.</p>
    <p>Menettely perustuu Lääkintöhallituksen Oikeusopillisen toimiston muistioon 12.12.1901/Dno
    2789/373/83 sekä Kirkkohallituksen yleiskirjeeseen 15.1.1991 Tämä todistus kirjoitetaan
    pääsääntöisesti äidin nimelle, myös isän nimi voidaan tarvittaessa (pyynnöstä) lisätä siihen.
    Vastaavanlainen todistus voidaan kirjoittaa myös muualla. Ks.</p>
    <p>Liite 2.</p>
    <p>&nbsp;</p>
    <p>&nbsp;</p>
    <p><b>3.8. Lapsen uskonto</b></p>
    <p>&nbsp;</p>
    <p><b>Lapsen uskonto islamin mukaan</b></p>
    <p>Islamin mukaan jokainen lapsi syntyy maailmaan muslimina. Islamilaisissa maissa, tai maissa,
    joissa maan lainsäädäntö hyväksyy tämän periaatteen, ei asiassa synny epäselvyyksiä. Suomessa
    käytäntö on kuitenkin toisenlainen.</p>
    <p>&nbsp;</p>
    <p><b>Lapsen uskonto Suomen lain mukaan</b></p>
    <p>Suomen lain mukaan lapsi rekisteröidään äidin uskonnon mukaan. Siten esimerkiksi muun kuin
    muslimin Suomessa synnyttämä lapsi voidaan merkitä rekisteriin islaminuskoiseksi isän tahdosta
    vain, mikäli (muunuskoinen)äiti antaa siihen suostumuksensa. Lapsi merkitään rekisteriin ja saa
    varsinaisen sosiaaliturvatunnuksen noin kahden kuukauden sisällä syntymästä. Sitä ennen lapsi
    saa sairaalassa määri-</p>
    <p>teltävän väliaikaisen tunnuksen.</p>
    <p>&nbsp;</p>
    <p><b>3.9. Ruumiinavaus ja kudosten irrottaminen elinsiirtoa varten</b></p>
    <p>&nbsp;</p>
    <p>Mikäli mahdollista, ruumiinavausta ei tule tehdä, ellei se ole aivan välttämätöntä.
    Ruumiinavaus suoritetaan silloin, kun siihen on pakottava oikeustieteellinen tai
    lääketieteellinen syy.</p>
    <p>&nbsp;</p>
    <p><b>Ruumiinavauksen suorittaminen</b></p>
    <p>Sairaalan asianomainen osasto tietää, milloin mahdollinen ruumiin avaus suoritetaan.
    Toimenpiteen jälkeen (2-3 päivän sisällä siitä) on <span class="c3">kuolintodistus</span>
    noudettavissa arkistosta ja sen jälkeen varsinainen hautaus voidaan toteuttaa. Kuolintodistus
    on edellytys hautausluvan saamiselle (Ks. Liite 2. Hautauslupatodistus).</p>
    <p>&nbsp;</p>
    <p>Kun elinsiirto on <span class="c3">välttämätön (siirto vastaanottavalle potilaalle),</span>
    pitää siitä olla asiantuntijalääkäreiden yhteinen yksimielinen päätös. Toimenpidettä ei saa
    suorittaa mikäli vainaja on sen todistettavasti jo eläessään kieltänyt. Ellei hän ole eläessään
    toimenpidettä todistettavasti kieltänyt eikä koskaan ilmaissut kielteistä kantaansa
    asiassa,</p>
    <p>voivat lähiomaiset antaa luvan ruumiinavaukseen ja kudosten irrottamiseen elinsiirtoa
    varten. Elimestä ei saa vaatia palkkiota. Elimen vastaanottajan on myös hyväksyttävä
    siirto.</p>
    <p>&nbsp;</p>
    <p><b>3.10. Balsamointi</b></p>
    <p>&nbsp;</p>
    <p>Ruumis voidaan balsamoida. Sekä ruumiinavaukseen että balsamointiin liittyy se, ettei mitään
    ruumiinosia poisteta vainajalta niiden yhteydessä. Irrotetut elimet on palautettava. (Ks
    3.9.)</p>
    <p>&nbsp;</p>
    <div class="c2">
      <b>Luku: VAINAJAN HALTUUNOTTO</b>
    </div>
    <p>&nbsp;</p>
    <p>&nbsp;</p>
    <p><b>4.1. Käytännön toimenpiteet</b></p>
    <p>Käytännön toimenpiteet muslimien osalta eroavat varsin suuresti nykyään tavanomaisesta
    suomalaisesta käytännöstä. Ero johtuu lähinnä siitä, että meillä hautaustoimistot hoitavat nyt
    lähes kaiken sen, mikä ennen kuului vainajan omaisille vainajan saattamisessa hautaan. Muslimit
    hoitavat edelleen lähes kaiken tämän itse.</p>
    <p>&nbsp;</p>
    <p><b>Vainajan haltuunotosta sopiminen</b></p>
    <p>Käytännössä vainajan omaiset tai sukulaiset vastaavat hautaamiseen liittyvien toimenpiteiden
    toteutuksesta. Ellei vainajalla ole omaisia, jokin islamilaisista yhteisöistä vastaa näistä
    toimenpiteistä.</p>
    <p>&nbsp;</p>
    <p><b>Hautaamiseen liittyvät kysymykset</b></p>
    <p>Mikäli mitä tahansa epäselvyyttä ilmenee islamilaisen hautaamiseen liittyvissä asioissa, on
    välittömästi otettava yhteys joko vainajan omaisiin tai johonkin liitteessä mainittuun
    islamilaiseen yhteisöön. Näiltä saa tarvittavat tiedot.</p>
    <p>&nbsp;</p>
    <p><b>Haltuunotto</b></p>
    <p>Vainajan haltuunotto suoritetaan välittömästi. Kuolintodistus normaalitilanteessa tulee
    kirjoittaa välittömästi kuolinsyyn toteamisen jälkeen ja sen saanti on oltava mahdollista myös
    viikonloppuina. Tällä nopeutetaan hautausluvan hakemista. Islamin uskon mukaan vainaja pyritään
    hautaamaan mahdollisimman nopeasti.</p>
    <p>&nbsp;</p>
    <p>&nbsp;</p>
    <div class="c2">
      <b>Luku: HAUTAUSMAA-ALUE</b>
    </div>
    <p>&nbsp;</p>
    <p><b>&nbsp;</b></p>
    <p><b>5.1. Hautarivien sijoittelu</b></p>
    <p>Haudat on pääsääntöisesti sijoitettu riveihin, järkevän ja tehokkaan tilankäytön kannalta
    katsottuna useimmiten kaksi hautariviä vastatusten. On tapana, vaikkakaan ei islamin vaatimus,
    että vainajan omaiset ja sukulaiset käyvät haudalla varsin usein. Siten vältytään siltä, että
    vaikkakin tahattomasti, hautojen päälle astuttaisiin ja niitä tallattaisiin.</p>
    <p>&nbsp;</p>
    <p><b>5.2. Muslimin hautaaminen muunuskoisen viereen</b></p>
    <p>&nbsp;</p>
    <p>Muslimia ei saa haudata muun uskoisen viereen mm. seuraavasta syystä:17 Mikäli muunuskoinen
    vainaja on eläessään tehnyt syntiä, joutuu hän kärsimään siitä Tuomiopäivään asti. Mikäli
    muslimi joutuu haudatuksi tällaisen vainajan viereen, myös muslimi joutuu kärsimään samalla
    tavalla kuin viereinen vainaja. Samasta syystä ei muunuskoista haluta myöhemmin haudattavaksi
    islaminuskoisen viereen.</p>
    <p>&nbsp;</p>
    <p>Muslimit pitävät tärkeänä sitä, että heillä on omat hauta-alueet käytettävissään.
    Yksinkertaisin tapa hoitaa tämä asia on se, että paikkakunnilla, joilla asuu muslimeja,
    erotetaan ev. lut. hautausmaalta rivi tai osa siitä, varaten se yksinomaan muslimien käyttöön.
    Hauta-alue voi kuitenkin liittyä kirkkomaahan tai hauta-alueeseen, joka on</p>
    <p>selkeästi erotettu kiviaidalla, paalutuksella tai muulla näkyvällä tavalla. Alueelle tulisi
    olla mieluiten oma sisäänkäynti kadulta tai tieltä. Aluetta määriteltäessä tulee huomoida,
    ettei sille ole aikaisemmin missään vaiheessa haudattu muunuskoisia. Muslimi toivoo tulevansa
    haudatuksi islamilaiseen hautausmaahan.</p>
    <p>&nbsp;</p>
    <p>Jos johonkin seurakuntaan kuulumaton muslimi kuolee, auttavat muut islamilaiset seurakunnat/
    yhteisöt hautapaikan järjestämisessä kulloinkin voimassa olevin ehdoin.</p>
    <p>&nbsp;</p>
    <p>Islamilaisiin liittyvän hauta-alueen18 tulee olla selvästi merkitty niin, ettei kukaan voi
    vahingossa astua haudan päälle. Islamilaisen haudan hävittäminen on kielletty.</p>
    <p>&nbsp;</p>
    <p><b>5.3. Haudan mitat ja suunta</b></p>
    <p>Mikäli se on käytännössä mahdollista, hautarivien tulee sijaita siten, että vainajat voidaan
    haudata kasvot Mekkaan (etelään) päin. Ruumiin tulee voida levätä siten, että oikea olkapää on
    Mekkaa kohti. Mikäli näin ei voida menetellä, on pyrittävä valitsemaan lähinnä tätä suuntaa
    oleva hautarivi.</p>
    <p>&nbsp;</p>
    <p><span class="c3">Haudan syvyydestä sekä useampien vainajien hautaamiseen liittyvistä
    mitoista säädetään Suomen terveydenhoitolainsäädännössä</span>. Suosituksena pidetään sitä,
    että yksittäisen haudan mitat ovat: pituus 2 m, leveys l m ja syvyys 2.10 metriä. Kun säädösten
    mukaan haudan on oltava vähintään 1.50 m syvä, ja kahden päällekkäisen hautauksen</p>
    <p>välin on oltava vähintään 60 cm, edellyttää se siten 2.10 m mini-misyvvyttä siellä, missä se
    maaston laadun mukaan on mahdollista. Mikäli alueelle voidaan maaston rakenteen sen salliessa
    haudata vainajia useampaan kerrokseen, on tämä <span class="c3">seikka huomioitava ensimmäistä
    hautausta valmisteltaessa.</span></p>
    <p>Islamin mukaan haudan tulee syvyydeltään vastata vähintään vainajan pituutta, jopa olla sitä
    hieman syvempi <b>19.</b></p>
    <p>&nbsp;</p>
    <p>&nbsp;</p>
    <p><b>5.4. Muslimin siunaus 20</b></p>
    <p>Muslimin siunaus poikkeaa täysin muunuskoisten vastaavasta. Kun vainaja tuodaan
    varsinaiselle hautausmaalle (ulkotiloihin), sijoitetaan arkku itä-länsisuunnassa joko maahan
    tai tarkoitusta varten paikalle rakennetulle puu-kivipaadelle, mikäli sellainen on olemassa.
    Tässä tapahtuu Janazah-rukous. Tätä tarkoittava (hautaukseen osallistuvia</p>
    <p>varten) alue vaatisi noin 50 m x 70 m avoimen tilan. Islamilainen hautausrituaali tapahtuu
    siis ulkotiloissa, eikä se vaadi minkäänlaisia erillisiä rakennelmia. Edellämainitun korokkeen
    tarkoituksena on vain osoittaa arkun paikka ja suunta siunausrukouksen ajaksi.</p>
    <p><span class="c3">Muslimia ei saa siunata kristin- tai muun opin mukaan.</span> Pappi tai muu
    vastaava muun kuin islamin uskoinen, ei saa siunata muslimia! Mikäli vainajan omaisten
    tällaista vaativat, on heidän esitettävä vainajan omakätisesti allekirjoittama tätä tarkoittava
    vaatimus. Mikäli tiedetään, että vainaja tunnusti kuollessaan islamin uskoa, muslimia ei</p>
    <p>tästäkään huolimatta saa haudata muuten kuin islamin mukaan. Tässä yhteydessä ei voida
    viitata uskonnonvapauteen. Uskonnonvapaus tarkoittaa mm. sitä, että yksilö voi noudattaa sitä
    uskontoa, minkä katsoo hyväksyneensä. Kun hän on valinnut tämän uskonnon, ei sen määryksistä
    voida mielivaltaisesti poiketa. Poikkeaminen ei ole</p>
    <p>mahdollista edes silloin, kun muslimivainajan omaiset tunnustavat muuta uskontoa ja
    haluaisivat vainajan haudatuksi oman uskontonsa menoin, ehkä myös muille kuin muslimeille
    tarkoitettuun hautausmaahan. Tässä yhteydessä on huomioitava myös se, ettei muslimia ole
    koskaan kastettu. Kastaminen on mm. yleensä edellytys kirkkohautaukselle.</p>
    <p>&nbsp;</p>
    <p>&nbsp;</p>
    <p><b>5.5. Toimitushuoneisto/ "kappeli" tilat</b></p>
    <p>Muslimin hautaus tapahtuu siis yleisesti ulkona ilman minkäänlaista tarvetta
    sisätiloihin.</p>
    <p>Viitaten siihen, että vainajat voidaan tuoda haudattavaksi mistä tahansa Suomesta, voidaan
    väliaikaiseen säilytykseen käyttää kappelitiloja vastaavia säilytystiloja, jonne vainaja
    voitaisiin tuoda vaikkapa hautausta edeltävänä iltana tai samana aamuna. Tässä tilassa vainajan
    omaiset, sukulaiset ja tuttavat voisivat myös käydä lukemassa Koraania.</p>
    <p>&nbsp;</p>
    <p><b>5.6. Pesu- ja säilytystilat muualla</b></p>
    <p>Kun vainajat viedään kuolinpaikkakunnalta haudattavaksi muualle suomessa, olisi tarvetta
    järjestää vainajan hautauspaikkakunnalla erillinen pesutila, joka käsittäisi myös kylmätilat
    vastaavalla tavalla, kuten sairaalaolosuhteissa. Pesua varten tarvitaan sekä kylmää että
    lämmintä vettä, tavanomainen metallipöytä, josta pesuveden voi valuttaa suoraan viemäriin (Ks
    3.3.). Tämä on tarpeen silloin, kun vainajan asuinpaikkakunnalla ei ole ollut muita muslimeja
    tai he eivät ole kyenneet hoitamaan esim. vainajan pesua. Pesijöitä varten tarvitaan
    pukeutumistilat sekä vähintään käsienpesua varten allas. Pesijöillä on lähinnä kastumiselta
    suojaavat kertakäyttöasut.</p>
    <p>&nbsp;</p>
    <p>&nbsp;</p>
    <p><b>6. Luku: HAUTAUSTAPAHTUMA</b></p>
    <p><b>6.1. Haudan paikka</b></p>
    <p>Haudan paikasta, haudankaivuusta ja hautaamisen ajankohdasta sekä muusta hautaamiseen
    liittyvästä sovitaan omaisten ja/tai islamilaisten seurakuntien nimeämien henkilöiden toimesta.
    Hautausmaakohtaiset ohjeistukset määrittelevät asiaan liittyvät toimenpiteet.</p>
    <p>&nbsp;</p>
    <p>&nbsp;</p>
    <p>&nbsp;</p>
    <p><b>6.2. Haudankaivuu</b></p>
    <p>Hautojen väliin ei jätetä erillistä ylimääräistä tilaa. Hautaaminen tapahtuu järjestyksessä
    siten, että hautojen väliin jätetään 1-2 haudan paikka, jotka käytetään sitten myöhemmin.
    Hautapaikan etukäteen tapahtuvaa varausmenettelyä ei Suomessa muslimien hautauksessa</p>
    <p>sovelleta.</p>
    <p>&nbsp;</p>
    <p><b>6.3. Vainajan kuljetus hautausmaalle</b></p>
    <p>Vainaja kuljetetaan Suomessa hautausmaalle useimmiten juuri (noin puoli tuntia) ennen
    hautaustapahtumaa. Mikäli vainaja joudutaan kuljettamaan pitempien matkojen päästä, voi tämä
    tapahtua aikaisemminkin, mieluiten hautauspäivän aamuna. Näin arkku voidaan tilapäisesti
    sijoittaa asianomaisiin tiloihin odottamaan hautausta.</p>
    <p>&nbsp;</p>
    <p><b>6.4. Hautaustapa</b></p>
    <p>Islamilaisen hautaus ei edellytä laajoja seremonioita! Lähes kaikkia islamissa esiintyviä
    suuntia esiintyy Suomessa. Eri suuntausten näkemykset hautauksesta eroavat varsin vähän. Siten
    niitä käsitellään saman otsakkeen, islamilaisen hautaustavan alla. Hautauksen suhteen on
    olemassa vähän erityisiä pakottavia määräyksiä. <span class="c3">Islam kieltää mm.
    yksiselitteisesti polttohautauksen tai muun tavan hävittää ruumis.</span></p>
    <p>&nbsp;</p>
    <p><b>6.5. Hautaus ja siihen liittyvät toimenpiteet</b></p>
    <p>Hautaus tapahtuu yleisimmin iltapäivällä tai alkuillasta, kuitenkin mieluiten ennen
    auringonlaskua.</p>
    <p>&nbsp;</p>
    <p>Suomessa 4-6 arkun kantajaa (etupäässä vainajan miespuoliset lähisukulaiset) kantavat arkun
    hihnoilla ruumisautosta hautausmaalle.</p>
    <p>(Islamilaisissa maissa neljä miestä kantavat vainajan olkapäillään haudan vierelle. Tällä
    kuljetusmuodolla on islamissa suuri merkitys. Mikäli vainajaa joudutaan kantamaan pitkiä
    matkoja, voidaan kantajia vaihtaa).</p>
    <p>&nbsp;</p>
    <p><b>Vainajan siunaus</b></p>
    <p>Hautaustapahtuma alkaa vainajan siunausrukouksella (Janazahrukous) joko erillisellä
    hautausmaan yhteydessä olevalla alueella tai haudan vierellä.</p>
    <p>&nbsp;</p>
    <p>Vainajan siunausrukous suoritetaan siis hautauspaikalla imaamin johdolla. Poikkeuksena
    muihin päivittäisiin rukouksiin, tämä rukous tapahtuu kokonaan seisaalla ollen. Rukous kestää
    4-5 minuuttia. Tähän osallistuvat kaikki ne miespuoliset muslimit, jotka ovat sitä varten
    rituaalin mukaan peseytyneet. Rukous suoritetaan ulkosalla,</p>
    <p>sääolosuhteet tai vuodenajat eivät vaikuta tähän.</p>
    <p>&nbsp;</p>
    <p><b>Hautauspaikkakunta</b></p>
    <p>Vainaja tulisi haudata kuolinpaikkakunnalle.<b>21</b> Mikäli vainaja on surmattu, hautauksen
    tulee tapahtua kuolinpaikkakunnalle22 mahdollisimman lähelle surmaamispaikkaa.</p>
    <p>&nbsp;</p>
    <p><b>Vainajan siirtäminen maasta toiseen</b></p>
    <p>Islam ottaa kantaa vainajan siirtämiseen. Mikäli kuolinpaikkakunta on lähellä Mekkaa,
    Medinaa tai Jerusalemia, voidaan vainaja siirtää kotimaastaan näihin kaupunkeihin. Muuten
    hautauksen on tapahdut tava kuolinmaassa, ellei vainajan kotipaikka ole ollut jossakin naa
    purimaassa. Vainajan toivomuksestakaan huolimatta ei siirtoa pidä tehdä, mikäli siirto
    aiheuttaisi merkittäviä kustannuksia.<b>23</b> Perusteena tälle tulkinnalle on mm. se, että
    vainajan hautaaminen viivästyy ja</p>
    <p>pitkittyy.</p>
    <p>&nbsp;</p>
    <p><b>Arkun hautaan pano</b></p>
    <p>Siunauksen jälkeen arkku lasketaan hautaan, jonka tulisi olla lähinnä itä-länsisuunnassa
    niin, että vainaja asetetaan siihen mahdollisuuksien mukaan kasvot Mekkaan päin, pääpuoli
    länteen. Hautaan laskuun ei kuulu mitään seremonioita.</p>
    <p>&nbsp;</p>
    <p>&nbsp;</p>
    <p><b>Haudan peittäminen</b></p>
    <p>Kun arkku (vainaja) on laskettu hautaan, luodaan hauta umpeen välittömästi.
    Hautajaisvieraiden velvollisuutena on osallistua haudan umpeen luomiseen. Hauta peitetään
    lopullisesti siten, että sen pinta on noin vaaksan mitan korkeudella maanpinnasta. Se saa olla
    sitä korkeampi, koska haudan päällä ei saa kävellä eikä sillä istua <b>24</b>. Tämän
    tarkoituksena on estää hautojen tahaton tallaaminen. Hautausmaalla kävijät voivat siten varoa
    hautoja.</p>
    <p><b>Uskonnolliset seremoniat</b></p>
    <p><span class="c3">Muslimin hautaus loppuu haudan umpeen luomiseen.</span></p>
    <p>&nbsp;</p>
    <p>(Suomessa hautaukseen liittyy (mm. tataarit) myös se, että kun hauta on luotu umpeen ja
    peitetty esimerkiksi havunoksilla, imaami lukee jakeita Koraanista. Joko imaami tai vainajan
    lähiomainen/ sukulainen voi pitää lyhyen muistopuheen. Lopuksi hautajaisvieraat hyvästelevät
    katellen vainajan paikalla olleet omaiset).</p>
    <p><b>&nbsp;</b></p>
    <p><b>6. 6. Kukkaistervehdykset</b></p>
    <p>Arkun tulee olla vaatimaton. Arkun päällä ei saa olla kukkia eikä mitään muutakaan
    koristelua. Islamiin ei kuulu kukkaistervehdysten esittäminen hautauksen yhteydessä 25.
    vastaavaa 26.</p>
    <p>&nbsp;</p>
    <p><b>6. 7. Hautakivet ja haudan koristelu</b></p>
    <p>Islamilaisen haudalle ei perinteisesti aseteta hautakiveä tai muuta vastaavaa <b>26.</b></p>
    <p>&nbsp;</p>
    <p>Hauta voidaan kuitenkin merkitä kivillä tai puuaineksella<b>.27</b> Erään hadithi’n mukaan
    on kehoitettu: "Merkitkää Osman Ibn Mazzaun hauta kivilohkareella"<b>.28</b> Tämän
    tarkoituksena on ensisijaisesti ollut se, etteivät hautausmaalla kävijät tallaisi hautaa ei se,
    että nimen omaan halutaan näyttää missä hänen hautansa sijaitsee. Hautakiveen tai muuhun
    vastaavaan ei pitäisi lisätä tekstiä. Sen lisäämistä ei kuitenkaan pidetä merkittävänä
    pahana.</p>
    <p>&nbsp;</p>
    <p><b>Hautakiven käyttö Suomessa</b></p>
    <p>Suomessa ja länsimaissa on menettely seuraavanlainen: Noin vuoden kuluttua, kun maa on
    laskeutunut, tuodaan haudalle hautakivi, johon voidaan kaivertaa Koraanin säkeiden lisäksi
    vainajan nimi, syntymä ja kuolinajat ja mahdollisesti muuta tietoa kuten syntymä- ja
    kuolinpaikkakunnat sekä vainajan isän nimi. Suomessakaan ei islamilaisen hautaan ei välttämättä
    ole laitettava hautakiveä. Sen sijaan hautarekisteriä varten tulee hauta merkitä sopivalla
    tavalla.</p>
    <p>&nbsp;</p>
    <p>Hautakivi ei saa olla suoraan itse haudan päällä. Haudan pää- ja jalkopäät merkitään.</p>
    <p>&nbsp;</p>
    <p><b>Hauta useamman vainajan hautaamiseen</b></p>
    <p>Islamin kannalta hauta on tarkoitettu vainajalle väliaikaiseksi tilaksi eli siksi aikaa
    kunnes lahoaminen on tapahtunut. Hautaa ei ole islamissa tarkoitettu yksittäisen vainajan
    osalta ikuiseksi29. Siten samaan hautaan voidaan ajan mittaan haudata useitakin muslimeja.</p>
    <p>Jos haudankaivaja löytää luita uutta kaivaessaan, hänen on keskeytettävä työnsä ja
    siirrettävä luut sivuun uuden vainajan tieltä .30</p>
    <p>&nbsp;</p>
    <p>Yleensä yhdessä haudassa on vain yksi vainaja. Käytännössä kuitenkin yhteen hautaan voidaan
    haudata vainajia jopa neljään kerrokseen.</p>
    <p>Samaan hautaan voidaan islamin mukaan haudata sekä mies- että naispuolisia vainajia
    kuitenkin niin, että ensin voidaan haudata miespuolinen, sitten nainen 31.</p>
    <p>&nbsp;</p>
    <p><b>6.8. Lasten hautaaminen</b></p>
    <p>Lapset haudataan kuten aikuisetkin.</p>
    <p>&nbsp;</p>
    <p><b>6.9. Uudelleen hautaus</b></p>
    <p>Uudelleen hautausta ei hyväksytä paitsi pakottavasta syystä32.</p>
    <p>Tällaisia syitä ovat mm.:</p>
    <p>- vainaja on haudattu ilman asiaan kuuluvaa rukousta,</p>
    <p>- vainaja on haudattu kasvot väärään suuntaan, ja suunnan muutos olisi myöhemmin
    mahdollinen,</p>
    <p>- hauta on joutunut tulvasta tai muusta syystä veden alle.</p>
    <p>Terveydenhoitoasetuksen 55/67 92§:n mukaan haudatun ruumiin siirtäminen vaati Suomessa
    lääninhallituksen luvan.</p>
    <p><b>7. Luku: SUREMISEN MERKITYS</b></p>
    <p>Maailmassa ei ole mitään ikuisesti elävää, vaan jokainen elävä olento kuolee kerran.
    Koraanissa (suura 21,jae 35) sanotaan: "Jokainen sielu on maistava kuoleman". Ihmisen kuollessa
    sielu ei katoa ikuisiksi ajoiksi, vaan se siirtyy kuoleman kautta tiettyyn paikkaan odottamaan
    tuomiopäivää.</p>
    <p>Jälkeenjääneet lukevat Koraanin jakeita vainajan sielun puolesta.</p>
    <p>Vainajan omaisten on oltava kärsivällisiä surun edessä. On sopima tonta ilmaista murhettaan
    huutaen ja ääneen valittaen. Tällainen tuottaa kärsimystä vainajan sielulle. Muslimin on
    alistuttava Jumalan tahdon edessä. Kärsivällisyys luetaan ansioksi.</p>
    <p>&nbsp;</p>
    <p><b>Vierailu hautausmaalla</b></p>
    <p>Vierailu hautausmaalla on tarkoitettu pääasiassa miespuolisille, mutta myös naispuoliset33
    voivat vapaasti käydä siellä. Vierailun tarkoituksena on muistuttaa ihmisiä kuolemasta ja
    Tuomiopäivästä. Tämän johdosta käynti muunuskoisten hautausmailla on sallittu 34. Hautausmaalla
    voi itkeä ja siten osoittaa Jumalalle heikkouttaan 35.</p>
    <p>&nbsp;</p>
    <p><b>Koraanin lukeminen hautausmaalla</b></p>
    <p>Osa ulamista pitää hyvänä, että Koraania luetaan hautausmaalla vainajien hyväksi.36 Eräät
    katsovat, ettei tällainen ole ainakaan pahaksi. Tärkeätä on, että vierailija kohdistaa
    tällaisen rukouksensa jonkin vainajan sielun hyväksi. Eräät ulamat eivät tätä hyväksy siksi,
    ettei asiasta ole Koraanissa mainintaa.</p>
    <p>Suruaikaa ei suomalaisessa merkityksessä ole. Surupukua ei käytetä. Läheiset sukulaiset tai
    ystävät tukevat auttamalla omaisia käytännön asioissa.</p>
    <p>&nbsp;</p>
    <p><span class="c3">Muslimien haudoilla ei sytytetä kynttilöitä</span> .Kynttilöiden tuominen
    ja niiden sytyttäminen esimerkiksi jouluna islamilaisella hautausmaalla osoittaa sekä
    tietämättömyyttä että suurta tahdittomuutta sekä hautausmaata että siellä haudattuina olevia
    muslimeja kohtaan.</p>
    <p>&nbsp;</p>
    <p><b>Osanotto omaisten suruun</b></p>
    <p>Islamin mukaan osanotto vainajan omaisten ruun on hyvä asia, myös silloin, kun vainaja on
    ollut muunuskoinen. Kun muslimi ottaa osaa vastoinkäymisen aiheuttamaan ruun, hän tekee näin,
    koska odottaa Jumalan Tuomiopäivänä pukevan hänet kunniavaatteeseen37 Osanotto vainajan
    omaisille voidaa kohdistaa ennen hautaamista tai kolmen päivän aikana sen jälkeen (sydänsuru
    kestää 3 päivää). Osanotto ilmaistaan lyhyesti, sen tarkoituksena on auttaa omaisia surun
    kestämisessä ja sen voittamisessa.</p>
    <p>&nbsp;</p>
    <p><b>8. Luku: MUUT ASIAT</b></p>
    <p>Moskeijassa tapahtuvan rukoustilaisuuden yhteydessä ilmoitetaan kuolemantapauksista.
    Vainajan omaiset ilmoittavat kuolemasta sukulaisille ja ystäville. Minkäänlaiset kellonsoitot
    tai sielunmessut eivät tule kysymykseen. Kuolemasta voidaan ilmoittaa sanomalehdissä, jolloin
    ystävät saavat tiedon ja heillä on mahdollisuus osallistua hautaamiseen. <span class=
    "c3">Kuolinilmoituksessa ei käytetä symbolina ristiä, vaan puolikuuta ja viisisakaraista tähteä
    käytetään erottamaan muslimin hautausilmoitus muista.</span></p>
    <p>&nbsp;</p>
    <p><b>8.1. Muistohetki</b></p>
    <p>Hautaustapahtuman jälkeen siihen osallistuneet lähisukulaiset voivat kokoontua vainajan tai
    hänen läheisensä kotiin. Täällä voidaan vainajan sielulle lukea Koraania (useimmiten
    Jaa-siin-suura).</p>
    <p>Osanoton ilmauksia esitetään ja on tavallista, että surun valittelun esittäjät kutsutaan
    surutaloon. Jollei vainajalla ollut omaisia, ei muistotilaisuutta järjestetä. Omaiset voivat
    myös esittää sanomalehdessä osanoton johdosta kiitokset tai lähettää kiitoskortteja. Vainajan
    omaiset lahjoittavat mahdollisuuksien mukaan varoja joko moskeijan rakentamiseen tai
    hyväntekeväisyyteen.</p>
    <p>&nbsp;</p>
    <p><b>8.2. Muuta huomioitavaa</b></p>
    <p>Islamin uskon tunnustajat pitävät kiinni islamin perinteistä ja määräyksistä_ Siksi on
    tärkeätä, että heidän toivomuksensa täytetään niin pitkälle kuin mahdollista. Muslimit Suomessa
    ovat sopeutuneet jossain määrin vallitsevin erilaisiin olosuhteisiin, mitä ei suinkaan tule
    käyttää hyödykseen ja siten estää heitä yleisesti soveltamasta uskontoaan vainajien
    käsittelyssä ja hautaustapahtumassa.</p>
    <p>Kun muslimi kuolee Suomessa, tulee asiasta ilmoittaa välittömästi vainajan omaiselle tai sen
    puuttuessa jollekin islamilaiselle yhteisölle, ellei omaisiin ole saatu yhteyttä. '
    "asoiie,</p>
    <p><b>Naispuolisten läsnäolo hautausmaalla</b></p>
    <p>Eräiden uskonsuuntien mukaan naiset eivät yleensä saa olla läsnä hautaustapahtumassa.
    Suomessa on kaikilla naispuolisilla oikeus osallistua hautaamiseen. Tätä oikeutta ei voida
    rajoittaa <b>38</b> . Kaikilta hautaukseen osallistujilta edellytetään yleisesti, että he
    kykenevät hillitsemään surunsa hautauksen aikana.</p>
    <p><b>Mitä voi tehdä vainajan hyväksi?"39</b></p>
    <p>Muslimi voi tehdä mm. seuraavia asioita vainajan sielun hyväksi</p>
    <p>- pyytää Jumalalta siunausta, rauhaa ja anteeksiantoa</p>
    <p>- antaa köyhille almuja</p>
    <p>- voi paastota, jolloin palkkio siitä menee vainajalle</p>
    <p>- tekeepyhin vaellusmatkan vainajan hyväksi. Mikäli esim. äiti oli ennen kuolemaansa
    ilmoittanut tekevänsä pyhiinvaellusmatkan mutta se jäi tekemättä, on hänelle syntynyt siten
    velka. Tässä tilanteessa vainajan poika "maksaa" tämän velan tekemällä kyseisen matkan äitinsä
    puolesta. Asiasta on toinenkin tulkinta. Mikäli vainaja on eläessään aikonut tehdä
    pyhiinvaellusmatkan, mutta kuolema on sen estänyt, Jumala palkitsee tällaisen aikomuksen
    tehtynä pyhiinvaellus matkana.</p>
    <p>- rukoilu isän ja /tai äidin sielulle</p>
    <p>- Koraanin lukeminen. Sen lopuksi on sanottava, että on lukenut Koraania asianomaisen
    vainajan sielulle.</p>
    <p>&nbsp;</p>
    <p><b>Hautauskustannusten taso</b></p>
    <p>Hautaaminen ja siihen liittyvät asiat ja toimenpiteet on hoidettava vaatimattomasti 40. Ei
    ole oikein, että käytetään kalliita jalopuuarkkuja tai että hankitaan kalliita ja mittavia
    hautakiviä. <span class="c3">Islamin mukaan ne varat jotka käytetään tällaiseen maalliseen
    tuhlaukseen pitäisi suunnata muslimien hyväksi kohdistettavaan hyväntekeväisyyteen
    ja</span></p>
    <p><span class="c3">almujen antoon</span></p>
    <p>&nbsp;</p>
    <p><b>Hautauskustannusten korvaaminen</b></p>
    <p>Kelan lopetettua hautausavustuksen myöntämisen on lähinnä toimeentulotukea saavilla ja
    pakolaisilla mahdollisuus anoa välittömien hautauskustannusten korvaamista paikalliselta
    sosiaaliviranomaiselta.</p>
    <p>&nbsp;</p>
    <p><b>9. Luku: ISLAMILAISIAYHTEISÖJÄ SUOMESSA</b></p>
    <p>Suomessa toimivista islamilaisista yhteisöistä tai etnisten ryhmien edustajista saa tietoa
    Säätiöltämme, puhelin: (09)-645 750, 0400-505 529), 0400-505 937, fax (09)-881 1785.</p>
    <p>&nbsp;</p>
    <p>&nbsp;</p>
    <p><b>Liite l. Hautausmaita, joille on Suomessa haudattu muslimeja.</b></p>
    <p>Islamilaisia, lähinnä kunkin paikkakunnan tarpeisiin tarkoitettuja hautausmaita on Suomessa
    tällä hetkellä (1996) mm. seuraavilla paikkakunnilla.</p>
    <p>&nbsp;</p>
    <p><b>Yleiset islamilaiset hautausmaat</b></p>
    <p>- Kirkkonummen islamilainen hautausmaan osa (kortteli 19). Voidaan haudata kaikkia Suomessa,
    mutta lähinnä Etelä-Suomessa kuolleita muslimeja hautausohjesäännön mukaan. Maksullinen. Avattu
    helmikuussa 1996. Yhteystiedot: Suomen Islam-Keskus Säätiö, 0400- 505 529, 0400-505 937, fax
    (09) 881 1785.</p>
    <p>&nbsp;</p>
    <p><b>Yksityiset islamilaiset hautausmaat</b></p>
    <p>- Suomen Islam-seurakunnan Helsingin ja Turun hautausmaat on varattu ainoastaan seurakunnan
    jäsenille.</p>
    <p>- Tampereen Islamilaisen seurakunnan hautausmaa, on varattu ainoastaan seurakunnan
    jäsenille.</p>
    <p>&nbsp;</p>
    <p><b>Muut hautausmaat</b></p>
    <p>Paikalliset hautausmaat, joille haudataan pääsääntöisesti vain paikkakunnalla kirjoilla
    olleita muslimeja.</p>
    <p>- Järvenpää, erillinen islamilainen hautausmaan osa, maksullinen</p>
    <p>- Kuopio, erillinen islamilaisten hautausmaan osa, maksullinen</p>
    <p>- Oulu, 1993, muslimeja varten varattu oma alueensa, maksullinen.</p>
    <p>- Pertunmaa, 1994, muslimeja vainajia varten varattu l hautarivi, maksullinen.</p>
    <p>- Rovaniemi, erillinen islamilainen hautausmaan osa, maksullinen</p>
    <p>- Tampere, erillinen islamilainen hautausmaan osa, maksullinen</p>
    <p>- Turku/ Kärsämäki, 1993, rakenteilla, muutama vainaja jo haudattu, maksullinen.</p>
    <p>- Espoon Kellonummi 1993, muutama vainaja haudattu. Ei erillistä islamilaista osaa,
    maksullinen.</p>
    <p>&nbsp;</p>
    <p><b>Liite 2. Hautauslupatodistus</b></p>
    <p>&nbsp;</p>
    <p>&nbsp;</p>
    <p>12-22-viikkoiselle sikiölle, josta ei kirjoiteta erikseen syntymä-ja kuolintodistuksia.</p>
    <p>Menettely pemstuu Lääkintöhallituksen Oikeusopillisen toimiston muistioon</p>
    <p>12.12.1990/ Dno 2789/373/83 sekä Kirkkohallituksen yleiskirjeeseen 15.1.1991</p>
    <p>&nbsp;</p>
    <table border="0" cellspacing="0" cellpadding="0">
      <tr>
        <td colspan="2" valign="top">
          <p>Äidin sukunimi <b>41</b></p>
        </td>
        <td valign="top">
          <p>Etunimi</p>
        </td>
      </tr>
      <tr>
        <td valign="top">
          <p>Henkilötunnus</p>
        </td>
        <td valign="top">
          <p>Kansalaisuus</p>
        </td>
        <td valign="top">
          <p>Sikiön syntymä-ja kuolinaika</p>
        </td>
      </tr>
      <tr>
        <td colspan="2" valign="top">
          <p>Sikiön hautaan siunaamiseen ja hautaamiseen ei ole esteitä</p>
        </td>
        <td valign="top">
          <p>Päiväys, allekirjoitus, nimen selvennys ja virkaasema</p>
          <p>&nbsp;</p>
          <p>&nbsp;</p>
        </td>
      </tr>
      <tr>
        <td colspan="2" valign="top">
          <p>Hautaustapa,- aika ja kappeli</p>
          <p>() ruumis / 19 klo</p>
          <p>() tuhka / 19 klo</p>
          <p>&nbsp;</p>
        </td>
        <td valign="top">
          <p>Seurakunta, hautausmaa ja hauta</p>
          <p>.............Kortteli /linja/ hauta</p>
          <p>............ Vuodet/ m2/ syvyys</p>
          <p>&nbsp;</p>
          <p>()sukuhauta () kertahauta</p>
        </td>
      </tr>
      <tr>
        <td colspan="2" valign="top">
          <p>Hautakirja haltija osoitteineen</p>
          <p>&nbsp;</p>
          <p>&nbsp;</p>
        </td>
        <td valign="top">
          <p>Päiväys ja allekirjoitus</p>
        </td>
      </tr>
      <tr>
        <td colspan="2" valign="top">
          <p>Hautakujan sivu ym.</p>
        </td>
        <td valign="top">
          <p>&nbsp;</p>
        </td>
      </tr>
      <tr>
        <td>
          <p>&nbsp;</p>
        </td>
        <td>
          <p>&nbsp;</p>
        </td>
        <td>
          <p>&nbsp;</p>
        </td>
      </tr>
    </table>
    <p>&nbsp;</p>
    <p>&nbsp;</p>
    <p>1. (RHS) muslimien tulee aina profeetta Muhammadin nimen mainitessaan liittää lause: "Rauha
    hänen sielulleen".</p>
    <p>3 Tämä velvollisuus ei koske naisia.</p>
    <p>4 Almut voivat olla joko rahaa tai viljaa ja elintarvikkeita. Rahasumman surmus on sidottu
    eri viljalajien määrään.</p>
    <p>5 Hadith = Profeetan lausuma, sunna = Profeetan esimerkki,elämäntapa.</p>
    <p>6 Sheikki Sayyed Sabiq</p>
    <p>7Sheikki Sayyed Sabiq</p>
    <p>8 Uskonto ei tätä vaadi.</p>
    <p>9 Islamin mukaan avioliitto on voimassa 4 kuukautta kymmenen päivää (idda) aviomiehen
    kuoleman jälkeen. (Mahdollinen raskaus-tilanne). Vaimon kuoleman jälkeen ei tällaista
    määräaikaa sovelleta.</p>
    <p>10 Tätä sovelletaan ilman arkkua tapahtuvaan hautaukseen.</p>
    <p>11Yusuf al-Qaradawi</p>
    <p>12 Kangassuikaleiden käytön tarkoituksena on helpottaa vainajan hautaan asettamista. Ne
    pitävät vainajan "koossa". Sen jälkeen kun vainaja on jo haudassa, solmitut kangassuikaleet
    voidaan irroittaa. Mikäli vainaja haudataan arkussa, ei näitä tarvita ollenkaan.</p>
    <p>13Soveltuu erityisesti arkkuhautaukseen.</p>
    <p>14 Yusuf al-Qaradawi</p>
    <p>15 Sheikki Sayyed Sabiq</p>
    <p>16 Sheikki Sayyed Sabiq</p>
    <p>17 Sheikld Sayyed Sabiq</p>
    <p>18 "Hautaamisesta ao hautausmaa-alueella on useimmiten olemassa ev. lut. Seurakuntien oma
    hautausohjesääntönsä. Siinä tulisi huomioida tässä oppaassa esitetyt Islamilaisen hautaamiseen
    liittyvät seikat.Toimintaa islamilaisella hautausmaalla tai hautausmaan osalla säätelee oma
    kirjallinen hautausohjesääntönsä, joka tulee laatia hautausmaakohtaisestija ylläpitää
    tarpeellisin muutoksin. Suomen Islam-Keskus Säätiöltä saa tarvittaessa lisätietoa.</p>
    <p>19 "Sheikld Sayyed Sabiq</p>
    <p>20 Siunauksella tarkoitetaan tässä yhteydessä islamin uskon mukaisia menoja, jotka liittyvät
    muslimin hautaamiseen.</p>
    <p>21^Sheikki Sayyed Sabiq</p>
    <p>22 Sheikld Sayyed Sabiq</p>
    <p>23 Sheikki Sayyed Sabiq</p>
    <p>21^Sheikki Sayyed Sabiq</p>
    <p>22 Sheikld Sayyed Sabiq</p>
    <p>23 Sheikki Sayyed Sabiq</p>
    <p>24 Sheikki Sayyed Sabiq</p>
    <p>25 SheikkiSayyedSabiq</p>
    <p>26 SheikkiSayyedSabiq</p>
    <p>26 Islamin mukaan hautaa ei tulisi merkitä Profeetta Muhammad (RHS) sanoi, että paras hauta
    on sellainen, jota kukaan ei huomaa. Aikojen kuluessa on hautojen merkitseminen muuttunut
    monella taholla tavaksi. Hautakiviä, jopa rakennelmia tapaa kuitenkin monissa maissa missä
    islam on valtauskontona, mm. Turkissa ja Egyptissä.</p>
    <p>27 "Sheikki Sayyed Sabiq</p>
    <p>28Sheikld Sayyed Sabiq</p>
    <p>29 Sheikki Sayyed Sabiq</p>
    <p>30 Sheikki Sayyed Sabiq</p>
    <p>3 1 helkki Sayyed Sabiq</p>
    <p>32 Sheikki Sayyed Sabiq</p>
    <p>33 heikki Sayyed Sabiq</p>
    <p>34 Sheikki Sayyed Sabiq</p>
    <p>35 Sheikki Sayyed Sabiq</p>
    <p>36 Sheikld Sayyed Sabiq</p>
    <p>37 Sheikld Sayyed Sabiq</p>
    <p>38 Sheikld Sayyed Sabiq</p>
    <p>39 Sheikki Sayyed Sabiq</p>
    <p>40 Sheikki Sayyed Sabiq</p>
    <p>41 Mikäli lapsen isä on islamilainen, tulee hänen nimensä myös lisätä tähän todistukseen</p>
   
		
		

  </div><!-- /.Section1 -->
  </div><!-- /.container -->
 
</body>
</html>
