<!DOCTYPE html>
<html lang="fi">
<head>
  <meta name="generator" content="HTML Tidy for HTML5 for Windows version 5.6.0">
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="">
  <title>PROFEETTA MUHAMMEDIN ELÄMÄ</title><!-- Bootstrap core CSS -->
  <link href="vendor/bootstrap/css/bootstrap.min.css" rel="stylesheet" media="screen">
  <!-- Custom styles for this template -->
  <link href="css/bok.css" rel="stylesheet" media="screen">
  <link href="css/w3-theme-lime.css" rel="stylesheet" media="screen">
  <link href="css/bok-print.css" rel="stylesheet" media="print">
</head>
<body>
  <!-- Navigation -->
  <nav class="navbar navbar-expand-lg navbar-dark bg-dark">
    <!-- fixed-top -->
    <div class="container">
      <a class="navbar-brand" href="http://islamopas.com">Islamopas.com</a> <button class=
      "navbar-toggler navbar-toggler-right" type="button" data-toggle="collapse" data-target=
      "#navbarResponsive" aria-controls="navbarResponsive" aria-expanded="false" aria-label=
      "Toggle navigation"><span class="navbar-toggler-icon">&nbsp;</span></button>
      <div class="collapse navbar-collapse" id="navbarResponsive">
        <ul class="navbar-nav ml-auto">
          <li class="nav-item">
            <a href="subok.html" class="nav-link">Muita kirjoja</a>
          </li>
        </ul>
      </div>
    </div>
  </nav><!-- Page Content -->
  <div class="container">
    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">PROFEETTA MUHAMMEDIN ELÄMÄ</h1>
    <!-- hide on screens smaller than md -->
    <div class="d-none d-md-block" id="breadcb">
      <ol class="breadcrumb w3-theme-l3">
        <li class="breadcrumb-item">
          <a href="subok.html" class="w3-text-white w3-hover-white">Kirjat</a>
        </li>
        <li class="breadcrumb-item active w3-text-white">Jumalan, laupiaan armahtajan nimeen</li>
      </ol>
    </div><!-- Content Row -->
    <div class="row">
      <!-- Sidebar Column -->
      <div class="col-lg-3 mb-4" id="Sideb">
        <div class="list-group">
          <a href="#" class="list-group-item w3-theme">SISÄLLYSLUETTELO</a> <a href="#o1" class=
          "list-group-item w3-theme-l4 w3-hover-white">ESIPUHE</a> <a href="#o2" class=
          "list-group-item w3-theme-l4 w3-hover-white">MITEN KAIKKI SAI ALKUNSA</a> <a href="#o3"
          class="list-group-item w3-theme-l4 w3-hover-white">ISHAMAILIN JÄLKELÄISET</a> <a href=
          "#o4" class="list-group-item w3-theme-l4 w3-hover-white">ZAMZAM-LÄHTEELLÄ ANNETTU
          LUPAUS</a> <a href="#o5" class="list-group-item w3-theme-l4 w3-hover-white">ELEFANTTI
          KIELTÄYTYI LIIKKUMASTA</a> <a href="#o6" class=
          "list-group-item w3-theme-l4 w3-hover-white">PROFEETTA ON SYNTYNYT</a> <a href="#o7"
          class="list-group-item w3-theme-l4 w3-hover-white">HALIMAN LUONA VIETETTY AIKA</a>
          <a href="#o8" class="list-group-item w3-theme-l4 w3-hover-white">ORVON LAPSUUS</a>
          <a href="#o9" class="list-group-item w3-theme-l4 w3-hover-white">PROFEETAN AVIOLIITTO</a>
          <a href="#o10" class="list-group-item w3-theme-l4 w3-hover-white">ARKKIENKELI GARIELIN
          VIERAILU</a> <a href="#o11" class=
          "list-group-item w3-theme-l4 w3-hover-white">ENSIMMÄISET MUSLIMIT</a> <a href="#o12"
          class="list-group-item w3-theme-l4 w3-hover-white">VAIKEUDET ALKAVAT KASAANTUA</a>
          <a href="#o13" class="list-group-item w3-theme-l4 w3-hover-white">KUNINGAS, JOKA
          USKOI</a> <a href="#o14a" class=
          "list-group-item w3-theme-l4 w3-hover-white">QUREISHILAISTEN JULMUUS</a> <a href="#o14"
          class="list-group-item w3-theme-l4 w3-hover-white">SURUJEN VUOSI</a> <a href="#o15"
          class="list-group-item w3-theme-l4 w3-hover-white">YÖLLINEN MATKA JA KÄYNTI TAIVAASSA</a>
          <a href="#o16" class="list-group-item w3-theme-l4 w3-hover-white">AQABAN SOPIMUS</a>
          <a href="#o17" class="list-group-item w3-theme-l4 w3-hover-white">AL-HIJRAH</a> <a href=
          "#o18" class="list-group-item w3-theme-l4 w3-hover-white">TULO YATHRIBIIN</a> <a href=
          "#o19" class="list-group-item w3-theme-l4 w3-hover-white">TAISTELU BADRISSA</a> <a href=
          "#o20" class="list-group-item w3-theme-l4 w3-hover-white">UHUD - TOTTELEMATTOMUUTTA
          SEURAA</a> <a href="#o21" class="list-group-item w3-theme-l4 w3-hover-white">VALLIHAUDAN
          TAISTELU</a> <a href="#o22" class="list-group-item w3-theme-l4 w3-hover-white">HUDAYBIAN
          SOPIMUS</a> <a href="#o23" class="list-group-item w3-theme-l4 w3-hover-white">KUTSU
          LEVIÄÄ</a> <a href="#o24" class="list-group-item w3-theme-l4 w3-hover-white">PALUU
          MEKKAAN</a> <a href="#o25" class="list-group-item w3-theme-l4 w3-hover-white">HUNAIN JA
          YLIMIELISYYDEN KATKERA</a> <a href="#o26" class=
          "list-group-item w3-theme-l4 w3-hover-white">TABUK - USKON KOETINKIVI</a> <a href="#o27"
          class="list-group-item w3-theme-l4 w3-hover-white">JÄÄHYVÄIS PYHIINVAELLUS</a> <a href=
          "#o28" class="list-group-item w3-theme-l4 w3-hover-white">PROFEETAN KUOLEMA</a> <a href=
          "#o29" class="list-group-item w3-theme-l4 w3-hover-white">VALIKOIMA HADITHEJA TIRMIDHIN
          AL- SHAMA 'ILISTA</a> <a href="#o30" class=
          "list-group-item w3-theme-l4 w3-hover-white">SANASTOA</a> <a href="#o31" class=
          "list-group-item w3-theme-l4 w3-hover-white">TEKIJÄ</a> <a href="subok.html" class=
          "list-group-item w3-theme-l4 w3-hover-white">Muita kirjoja</a>
        </div>
      </div><!-- Content Column -->
      <div class="col-lg-9 mb-4">
        <h3 id="o1" class="first">ESIPUHE</h3>
        <div class="division">
          <p><strong>Allah</strong>in Armeliaan Armahtajan nimeen,</p>
          <p>Kunnia Allahille, maailmojen Herralle Tuomiopäivän Ruhtinaalle. Ei ole muuta Jumalaa
          kuin yksin Hän. Samoin kuin Allah on siunannut Abrahamia ja hänen perhettään, siunatkoon
          Hän myös profeetta Muhammedia ja hänen perhettään. Ylhäinen on Allah ja Hänelle yksin
          kuuluu kaikki kunnia.</p>
          <p>The Islamic Text Societylla (Islamilaisella oppimateriaaliyhdistyksellä) on ilo alkaa
          lastenkirjojensa sarja tällä profeetan (SAWS) elämänkerralla, aivan vastaavasti kuin se
          alkoi varsinaisen päätehtävänsä -islamilaisen oppimateriaalin julkaisemisen - tri Martin
          Lingsin kirjalla: <em>Muhammad: his life based on the earliest sources</em> ( Muhammed:
          hänen elämänsä varhaisimpien lähteitten valossa). Maailmassa, jossa uskonnon merkitys käy
          yhä vähäisemmäksi, The Islamic Text Society pitää elintärkeänä sitä, että lapset saavat
          käsiinsä kauniiden kirjojen muodossa esitettyä ja sisällöltään oikeata tietoa islamin
          perusteista. Valitettava tosiasia on, että kirjamarkkinoilta saa etsimällä etsiä
          pätevästi toimitettuja uskonnollisia kirjoja. Hyllyt ovat tosin pullollaan
          mielenkiintoisia kirjoja, mutta valtaosalla niistä on pelkkä maallinen tarkoitusperä.</p>
          <p>Pääosin nämä kirjat ovat epäilemättä hyvässä tarkoituksessa tehtyjä, ja tarjoavat
          lapsille tarpeellista kasvatuksellista ja kulttuurista taustatietoa. Se tosiseikka, että
          nykyaikaisessa elämänmenossa uskonnolla on yhä vähenevä merkitys, kuvastuu myös
          lastenkirjojen vaatimattomassa uskonnollisessa annissa. Lapsille tarkoittamiensa
          kirjasarjojensa välityksellä toivoo The Islamic Text Society voivansa tuoda uskonnon
          entistä keskeisempään rooliin lasten elämässä.</p>
          <p><strong>The Islamic Text Society</strong></p>
          <p>Cambridge 1985</p>
          <p class="ylos"><a href="#header">Takaisin ylös</a></p>
        </div>
        <h3 id="o2">MITEN KAIKKI SAI ALKUNSA</h3>
        <div class="division">
          <p><img src="mohammed/img/ur-nassi01.jpg" alt="The Ruins of Ur, Southern Iraq" title=
          "The Ruins of Ur, Southern Iraq" class="oikea">Lähes neljätuhatta vuotta sitten, Eufrat-
          joen laaksossa sijainneessa sumerilaisessa Urin kaupungissa, eli nuori mies nimeltä
          Abraham. Urin väki oli aikoinaan palvellut Allahia, mutta ajan myötä he olivat unohtaneet
          oikean uskon ja alkaneet palvoa kuvapatsaita, puusta tai savesta, joskus jopa jalokivistä
          tehtyjä epäjumalankuvia. Pienestä pitäen ei Abraham ollut käsittänyt kuinka ihmiset,
          erityisesti hänen isänsä, saattoivat ensin omin käsin tehdä näitä kuvatuksia, nimetä ne
          sitten jumaliksi, ja alkaa palvoa niitä. Hän kieltäytyi aina lähtemästä mukaan niihin
          menoihin, joissa ihmiset palvoivat ja kunnioittivat noita kuvapatsaita. Hän tapasi
          sensijaan suunnata kulkunsa ulos kaupungista, ja istuskella siellä yksiksensä miettimässä
          taivaitten ja ympäröivän maailman kysymyksiä. Hän oli varma siitä, että heidän kansansa
          menetteli väärin. Yksinään hän jatkoi oikean tien etsintäänsä.</p>
          <p>Eräänä kirkkaana tähtiyönä, hänen istuessaan tuijottelemassa taivasta, hän näki
          kauniisti kimmeltävän tähden. Tähti näytti hänestä niin kauniilta, että hän huudahti:
          'Tuon täytyy olla Allah! Kunnioituksesta mykkänä hän tuijotti sitä aikansa, kunnes se
          yhtäkkiä alkoi himmetä, kadoten lopulta kokonaan. Hän kääntyi pois sanoen:</p>
          <p class="verse">"...Minä en rakasta katoavaisia."<br>
          <img src="mohammed/img/koraani.jpg" alt="koraani"><br>
          <span>(Koraani 6:77).</span></p>
          <p>Eräänä toisena yönä Abraham katseli jälleen taivaalle ja näki kuun nousevan. Se näytti
          niin kirkkaalta ja mahtavalla, että hänestä se vaikutti lähes käsin kosketeltavalta. Hän
          ajatteli itsekseen: "Tämä on Herrani" (Koraani 6:78) Ei kestänyt kovinkaan kauan kun kuu
          puolestaan meni mailleen. Silloin hän totesi: "Jos Herrani ei johdata minua, minäkin
          kuljen harhaan." (6:78) Abraham näki sittemmin auringonnousun kaikessa kauneudessaan ja
          loistossaan -ja päätyi siihen, että auringon täytyi olla koko maailmankaikkeuden suurin
          ja mahtavin asia. Mutta kolmannellakin kerralla hän hän huomasi erehtyneensä: aurinkokin
          laski aina päivän päätteeksi. Vasta silloin hän tajusi, että Allah on kaikkein
          Voimallisin. Hän on tähtien ja kuun, maan ja auringon sekä kaiken elollisen Luoja.
          Hetkessä rauha täytti hänen mielensä, sillä hän tiesi löytäneensä Totuuden.</p>
          <p class="verse">"Kerro heille myös Aabrahamin tarina. Kun hän puhui isälleen ja
          kansalleen: »Ketä te palvelette?» he vastasivat: »Me palvelemme jumalankuvia ja aiomme
          pysyä niille uskollisina.» Hän kysyi: »Kuulevatko ne, kun te niitä rukoilette? Tai onko
          niistä teille hyötyä tai vahinkoa?» He vastasivat: »Ei, mutta näimme esi-isiemme niin
          tehneen.» Hän sanoi: »Oletteko sitten ajatelleet, mitä te oikeastaan palvelette, te ja
          teidän muinaiset esi-isänne? Sillä totisesti, ne ovat minun vihollisiani kaikki tyynni;
          mutta ei maailmojen Herra, Hän, joka minut loi ja antoi sitten johdatuksensa. Hän joka
          antaa minulle syötävää sekä juotavaa.Ja sairastaessani Hän parantaa minut. Hän, joka
          saattaa minut kuolemaan ja sitten antaa minulle elämän. Ja joka toivoni mukaan antaa
          anteeksi syntini tuomiopäivänä."<br>
          <img src="mohammed/img/koraani.jpg" alt="koraani"><br>
          <span>(Koraani 26:69-82).</span></p>
          <p>Eräänä päivänä, kun kaupunkilaiset olivat poissa paikalta, Abraham vimmoissaan pirstoi
          epäjumalankuvat oikealla kädellään. Yhden, kaikkein suurimman, hän säästi. Kun väki
          palasi, se raivostui näkemästään. He muistivat mitä Abraham oli kuvapatsaista mieltä. He
          tuotattivat hänet eteensä ja tivasivat:</p>
          <p>"Sinäkö teit tämän jumalillemme, Abraham?" Hän vastasi: "En vaan suurin niistä sen
          teki, kysykää vaikka niiltä, jos ne kerran osaavat puhua'." Väki vastasi (riiputtaen
          päätään): " Tiedäthän sinä, etteivät nämä osaa puhua." Abraham kysyi: "Palvotteko te
          patsaita, joita olette omin käsin veistäneet, vaikka Allah on luonut niin teidät kuin sen
          mitä olette tehneet?" Abraham jatkoi: "Palvotteko te Allahin sijasta sellaisia, jotka
          eivät voi teitä auttaa eivätkä haitata." (Koraani 37:95-96 ja 21:66)</p>
          <p>Lopuksi Abraham varoitti heitä,</p>
          <p class="verse">"Palvokaa Allahia ja pelätkaa Häntä. Se on teille parasta . Kunpa vain
          tietäisitte. Ne, joita te palvotte Allahin lisäksi, ovat vain epäjumalankuvia. Te
          sepitätte valheita; ne, joita te palvotte Allahin lisäksi, eivät voi teitä ruokkia
          Tavoitelkaa osaanne Allahilta ja palvokaa ja kiittäkää Häntä. Hänen luokseen teidän on
          palattava.<br>
          <img src="mohammed/img/koraani.jpg" alt="koraani"><br>
          <span>(Koraani 29:16-17).</span></p>
          <p>Urin asukkaat päättivät rangaista Abrahamia pahimmalla rangaistuksella, jonka
          tunsivat: hänet poltettaisiin elävältä. Määrättynä päivänä koko Urin väki kuninkaansa
          johdolla kerääntyi kaupungin keskustaan. Abraham tel jettiin erityiseen, polttopuilla
          täytettyyn rakennukseen. Puut sytytettiin. Hetkessä liekit roihusivat sellaisella
          voimalla, että väen piti väistyä taaemmaksi. Mutta Allah antoi määräyksen:</p>
          <p class="verse">"Tuli ole viileä ja vilpoinen Abrahamille."<br>
          <img src="mohammed/img/koraani.jpg" alt="koraani"><br>
          <span>(Koraani 21:69).</span></p>
          <p>Väki vartoi kunnes liekit olivat sammuneet. Silloin he havaitsivat Abrahamin istuvan
          rakennuksessa aivan kuin mitään ei olisi tapahtunut! Kotvan aikaa he olivat ymmällään.
          Ihme, jota he omin silmin olivat todistamassa, ei kuitenkaan saanut heitä muuttamaan
          mieltään. Abraham puolestaan yritti taivutella isäänsä, nimeltään Azar, olemaan
          palvomatta noita voimattomia, mitään näkemättömiä ja kuulemattomia kuvatuksia. Abraham
          kertoi miten oli saanut tietoa, jota isällä ei ollut. Samalla hän vannotti isäänsä
          hartaasti:</p>
          <p class="verse">"Seuraa minua, niin minä johdatan sinut oikealle tielle. Isä älä palvo
          Saatanaa. . . " Hänen isänsä kieltäytyi kuuntelemasta. Hän päinvastoin uhkasi
          kivittämisellä poikaansa, mikäli tämä jatkaisi Urin epäjumalien hyljeksintää. Hän käski
          Abrahamia jättämään kaupungin, sanoen: "Ellet herkeä, kivitän sinut ja ajan pois pitkäksi
          ajaksi. " Abraham vastasi: "Rauha sinulle! Pyydän puolestasi anteeksi Herraltani. Hän on
          minulle alati hyvä.<br>
          <img src="mohammed/img/koraani.jpg" alt="koraani"><br>
          <span>(Koraani 19:43-47).</span></p>
          <p>Vuodet vierivät, mutta Abrahamille ja hänen vaimolleen ei siunaantunut jälkeläistä.
          Kuten perinteeseen tällaisessa tapauksessa kuului, Saara ehdotti, että Abraham naisi
          Hagarin, hänen egyptiläisperäisen palveli j attarensa. Säädetyn ajan kuluttua Hagar
          synnytti pojan, joka nimettiin Ishmailiksi. Jonkin aikaa myöhemmin, Allah lupasi
          Abrahamille toisenkin pojan.Tällä kertaa lapsen äiti olisi Saara, hänen ensimmäinen
          vaimonsa. Toinen poika sai nimekseen Iisak. Allah ilmaisi Abrahamille, että hänen
          kummastakin pojastaan - Ishmailista ja Iisakista - saisi alkunsa kaksi eri kansakuntaa ja
          kolme eri uskontoa. Jotta tämä olisi mahdollista, hänen tuli viedä Hagar ja Ishmael pois
          Palestiinasta, toiseen maahan. Näissä tapahtumissa toteutui Allahin tärkeä suunnitelma,
          joka koski Ishmaelin jälkeläsiä: näistä oli tuleva kansakunta, jonka parista oli nouseva
          suuri profeetta, joka johdattaisi ihmiskuntaa seuraamaan Allahin tietä. Profeetta tuli
          olemaan Muhammed, Allahin lähettiläs (SAWS) . Saaran pojan jälkeläisistä oli puolestaan
          nouseva sekä Mooses että Jeesus.</p>
          <p><img src="mohammed/img/mecca01.jpg" alt="Mekka (year 1850)" title="Mekka (year 1850)"
          class="oikea">Niin suuntasivat Abraham, Hagar ja Ishmail pois Palestiinasta. He
          matkasivat päiväkausia, kunnes lopulta saapuivat rutikuivaan akkan laaksoon (myöhemmin
          Mekka), jonka kautta kulki merkittävä karavaanireitti. Laaksossa ei ollut jälkeäkään
          vedestä. Siitä huolimatta Abraham jätti Hagarin ja Ishmailin pienen vesivarastonsa kanssa
          laaksoon. Hän oli varma siitä, että Allah pitäisi heistä huolen. Eipä aikaakaan kun vesi
          oli lopussa. Lapsi alkoi voipua janosta. Laakson laitamilla oli kaksi kukkulaa: Safaa' ja
          Marwa. Hagar nousi toiselle kukkuloista nähdäkseen olisiko vettä mistään löydettävissä
          -merkkiäkään siitä ei näkynyt. Hän kiipesi toisellekin kukkulalle, samoin aikein -ja
          samoin tuloksin. Seitsemän kertaa hän kulki kukkuloitten väliä, palatakseen murheissaan
          poikansa luokse. Suureksi hämmästyksekseen ja ilokseen hän huomasi lähteen pulppuamassa
          maan pinnassa lähellä pojan olinpaikkaa. Äiti ja poika asettuivat tämän lähteen
          tuntumaan. Lähde sai myöhemmin nimen Zamzam. Sitä ympäröivästä alueesta tuli merkittävä
          karavaanien levähdyspaikka, niiden matkatessa laakson halki. Paikasta kehittyi aikaa
          myöten Mekan kuuluisa kauppakaupunki.</p>
          <p>Aika ajoin, ratsasti Abraham Palestiinasta perheensä luokse ja saattoi todeta, että
          Ishmail oli varttumassa vahvaksi nuorukaiseksi. Erään vierailukerran yhteydessä Allah
          määräsi heidät entisöimään Ka^an – saattamaan ennalleen se paikka, jossa ihmiset
          ensimmäistä kertaa olivat palvoneet Allahia. He saivat tarkat ohjeet siitä, mihin
          paikkaan ja millaiseksi se tuli rakentaa. Se tuli rakentaa Zamzam-lähteen äärelle ja
          kuution muotoon. Sen itäiseen reunaan tuli asettaa musta, taivaalta maahan tippunut,
          kivi. Enkelin kerrotaan tuoneen sen läheiseltä Abu Qubaysin kukkulalta. Abraham ja
          Ishmail työskentelivät ahkerasti rakentaakseen Ka’ban jälleen. Sitä tehdessään he
          rukoilivat Allahia nostamaan profeetan heidän jälkeläistensä joukosta. Abraham laski
          temppelin perustan yhdessä Ishmaelin kanssa:</p>
          <p class="verse">'Herramme, ota tämä meiltä vastaan! Sinä olet Kuuleva, Tietävä.
          Herramme, anna meidän olla Sinulle alistuvia ja tee jälkeläisistämme yksi, Sinulle
          alistuva kansakunta, ja näytä meille meidän pyhät tapamme ja ole meille Armollinen,
          Säälivä. Herramme, lähetä jälkeläisillemme profeetta heidän omasta joukostaan lukemaan
          heille Jakeitasi ja opettamaan Kirjaa ja viisautta sekä puhdistamaan heidät, sillä Sinä
          olet Mahtava, Viisasi!<br>
          <img src="mohammed/img/koraani.jpg" alt="koraani"><br>
          <span>(Koraani 2:127-129).</span></p>
          <p><img src="mohammed/img/kaaba01.jpg" alt="Ka'ba" title="Ka'ba" class="oikea">Kun Ka'ba
          oli valmis Allah määräsi Abrahamin kutsumaan koko ihmiskunnan pyhiinvaellukselle pyhään
          temppeliinsä. Abraham kummasteli kuinka kukaan saattaisi kuulla hänen kutsuaan. Allah
          ilmoitti: 'Sinä vain kutsut ja Minä tuon heidät.' Tällä tavalla pyhiinvaellus Mekan
          Ka'baan sai alkunsa. Kun muslimit kaikkialta maailmasta saapuvat pyhiinvaellukselle, he
          noudattvat Abrahamin ikimuistoista kutsua.</p>
          <p class="ylos"><a href="#header">Takaisin ylös</a></p>
        </div>
        <h3 id="o3">ISHAMAILIN JÄLKELÄISET</h3>
        <div class="division">
          <p>Vuodet vierivät ja Ishmailin lapset saivat lapsia. Hänen jälkeläistensä määrä kasvoi
          ja heistä muodostui heimoja, jotka levittäytyivät yli koko Arabian. Erästä näistä
          heimoista oli nimeltään Qureish. Sen jäsenet eivät koskaan muuttaneet pois Mekasta ja he
          asustivat Ka'ban lähistöllä. Qureishilaisten päämiehen tehtäviin kuului huolehtia Ka'baan
          saapuvista pyhiinvaeltajista. Pyhiinvaeltajia saapui kautta koko Arabian. Oli suuri
          kunnia saada tarjota heille ruokaa ja vettä. Ajan myötä arabit kuitenkin lakkasivat
          palvomasta suoraan Allahia. Matkoiltaan kaukaisista maista, he toivat mukanaan
          epäjumalankuvia, jotka sijoitettiin Ka’ban. Sitä ei tuolloin enää voitu pitää Allahin
          pyhäkkönä, jollaiseksi Abraham sen oli tarkoittanut. Arabit kuitenkin kunnioittivat
          paikkaa. Aikojen kuluessa Zamzamin lähde vähitellen hautautui hiekkaan. Tuli sitten aika
          QuSayi nimisen qureishilaispäällikön astua Mekan johtoon. Hänen hallussaan olivat
          temppelin avaimet ja samalla hänelle kuului kunnia tarjota vettä ja ruokaa
          pyhiinvaeltajille. Hän johti kokouksia ja kannatteli sotaviiriä taisteluun käytäessä.
          Hänen talossaan qureishilaiset hoitivat asiansa. QuSayin kuoltua hänen poikansa
          nimeltä</p>
          <p>Abdu Manaf, nousi valtaan. Hän oli saavuttanut kuuluisuutta jo isänsä eläessä. Häntä
          taas seurasi poikansa Hashim.</p>
          <p>Hashimista kerrotaan, että hän olisi ollut mies, joka pani alulle qureishilaisten
          molemmat vuotuiset karavaanit: pohjoiseen suuntauneen kesäkaravaanin Syyriaan ja etelään
          suuntautuneen talvikaravaanin Jemeniin. Näiden seurauksena Mekasta tuli rikas ja
          merkittävä kauppakeskus.Eräänä kesänä, Hashim lähti Syyriaan ostaakseen tavaraa
          myytäväksi Jemeniin. Matkallaan hän pysähtyi Yathribiin ja näki siellä kuvankauniin
          naisen. Tämän nainen oli 'Amr ibn Zeidin tytär, Saima. Hän kuului kunnioitettuun sukuun.
          Haashim ehdotti avioliittoa hänen kanssaan ja ehdotukseen mielihyvin suostuttiin, olihan
          hän arvostettu ja kunniallinen mies. Ajan . täytyttyä, Saima synnytti komean pojan. Koska
          pieni haituva tämän hiuksissa oli valkoinen, poika sai nimekseen Shaybah (arabiassa =
          harmaatukka). Äiti ja poika asustelivat ilmanalaltaan Mekkaa viileämmässä ja
          terveellisemmässä Yathribissa. Isä puolestaan palasi Mekkaan, mutta vieraili perheen
          luona aina matkatessaan karavaaninsa kanssa pohjoiseen. Eräällä tällaisella matkalla
          Hashim sairastui ja kuoli.</p>
          <p>Shaybah, tuo älykäs ja miellyttävä poika, varttui suureksi enonsa talossa Yathribissa.
          Hän oli ylpeä isästään Hashim ibn Manafista, qureishilaisten päämiehestä, Ka'ban
          vartijasta ja pyhiinvaeltajien suojelijasta, vaikka tuskin edes itse muisti isänsä
          ulkomuotoa, olihan tämä kuollut hänen ollessaan vielä pieni. Haashimin kuoltua oti hänen
          veljensä, Al-Muttalib vastuulleen päämiehen velvoitteet ja vastuut. Tämä matkusti
          Yathribiin katsomaan veljenpoikaansa, Shaybahia. Pojan nähtyään hän päätti, että tämä
          saisi aikanaan periä isänsä paikan. Pojan oli aika muuttaa setänsä luokse Mekkaan. Salman
          oli vaikeata luopua pojasta ja päästää tätä setänsä matkaan. Aikansa itsensä kanssa
          kamppailtuaan, hän kuitenkin taipui ajatukseen ja totesi sen olevan poikaa ajatellen
          parasta. Kun Al-Muttalib puoliltapäivin palasi seuralaisineen Mekkaan. Poika istui hänen
          takanaan, saman kamelin selässä. Mekkalaiset luulivat poikaa orjaksi ja nimittivät tämän
          'Abd Al-Muttalibiksi (arabiassa 'Abd = orja, ts Muttalibin orjaksi). Hänen setänsä kyllä
          oikaisi väärinkäsityksen, todeten, että Shaybah ei suinkaan ollut orja, vaan veljenpoika,
          joka oli tullut jäädäkseen heidän luokseen. Siitä huolimatta, ihmiset vaistomaisesti
          alkoivat kutsua poikaa 'Abd Al-Muttalibiksi.</p>
          <p>Al-Muttalibin kuoltua Jemenin matkalla, 'Abd Al-Muttalib otti tämän paikan. Hänestä
          tuli sukunsa arvostetuin edustaja, kaikkien ihailema ja rakastama. Hän ei kuitenkaan
          kuulunut niihin arabeihin, jotka olivat hylänneet Abrahamin opetukset.</p>
          <p class="ylos"><a href="#header">Takaisin ylös</a></p>
        </div>
        <h3 id="o4">ZAMZAM-LÄHTEELLÄ ANNETTU LUPAUS</h3>
        <div class="division">
          <p>Zamzam-lähde hävisi näkyvistä samoihin aikoihin kuin arabit alkoivat pystyttää
          epäjumalien kuvia Ka’baan, ja pitkään lähde pysyikin hiekan peitossa. Vuodesta toiseen
          saivat qureishilaiset raahata vetensä pitkien matkojen takaa. ^Abd Al-Muttalib sai eräänä
          päivänä tarpeekseen työstä ja nukahti Ka'ban viereen. Hän näki unen, jossa häntä
          käskettiin kaivamaan Zamzam esiin. Kun hän sitten heräsi unestaan, oli hän ymmällään,
          sillä ei tiennyt mistä Zamzamia olisi etsittävä; olihan lähde hautautunut jo aikoja ennen
          hänen syntymäänsä. Seuraavana päivänä hän näki samanlaisen unen. Tällä kertaa hänelle
          myös kerrotiin mistä sitä tulisi etsiä. 'Abd Al-Muttalibilla oli niihin aikoihin yksi
          poika, jonka kanssa hän alkoi kaivaa.</p>
          <p><img src="mohammed/img/zamz04.jpg" alt=" " title=
          "The well of zamzam is situated 21 meters from the Kabah. It is hand excavated and is about 30 meters deep, with an internal diameter ranging from 1.08 to 2.66 m"
          class="oikea">Työ osoittautui niin hankalaksi, että 'Abd Al-Muttalib vannoi valan, että
          jos hänellä eräänä päivänä olisi kymmenen poikaa rinnallaan, hän uhraisi näistä yhden
          Allahin kunniaksi. Kolme päivää huhkittuaan he lopulta löysivät Zamzamin lähteen.
          Pyhiinvaeltajat ovat siitä lähtien nauttineet lähteen vettä.Vuodet kuluivat ja aikanaan
          'Abd Al-Muttalibilla oli kuin olikin kymmenen poikaa. Näistä kasvoi komeita ja vahvoja
          miehiä. Hänelle koitti aika unastaa Allahille antamansa lupaus. Hän kertoi pojilleen
          antamastaan lupauksesta ja nämä myöntyivät ajatukseen, että yksi heistä olisi uhrattaa.
          Kenelle tuo osa kuuluisi, katsottiin - qureishilaisten vanhan tavan mukaan - arvalla.
          'Abd Al-Muttalib käski kutakin pojistaan ottamaan nuolen ja kirjoittamaan siihen nimensä
          sekä palauttamaan sen sitten hänelle. Niin he sitten kaikki tekivät. Tämän jälkeen nuolet
          vietiin Ka’baan, jossa ne annettiin miehelle, jonka tiesi kuinka heittää nuolet ja
          erottaa niistä se kohtalokas. Juhlallisesti kävi mies toimeensa. Kohtalokas nuoli kuului
          'Abd Allahille, Abd Al-Muttalibin nuorimmaiselle ja suosikkipojalle. Niinpä isän oli
          vietävä poikansa Ka'ban eteen ja valmistauduttava uhraamaan tämä.</p>
          <p>Useimmat läsnäolleista qureishilaisten johtajista suuttuivat aikeesta, olihan poika
          vielä nuori ja kaikkien suuresti rakastama. He aprikoivat kuinka pelastaa pojan elämä.
          Joku keksi ehdottaa, että haettaisiin neuvoa Yathribissa asuvalta tietäjänaiselta. Niin
          lähti 'Abd Al- Muttalib poikansa kanssa kysymään neuvoa ja ratkaisua tuolta vanhalta
          naiselta. Muutamia mekkalaisia lähti heidän mukaansa. Heidän päästyään naisen puheille,
          tämä kysyi: "Mikä on korvaus miehen hengestä?" Mekkalaiset vastasivat: "Kymmenen kamelia.
          " Niihin aikoihin oli sääntönä antaa kymmenen kamelia korvaukseksi miestaposta kuolleen
          suvulle. Tällä pyrittiin säilyttämään sukujen välinen rauha. Tietäjänainen käski heitä
          palaamaan Ka'baan ja vetämään arpaa 'Abd Allahin ja kymmenen kamelin kesken. Jos arpa
          lankeaisi kameleille, ne teurastettaisiin ja niiden liha jaettaisiin köyhille. Mikäli
          arpa osuisi 'Abd Allahille, lisättäisiin peliin kymmenen lisäkamelia ja vedettäisiin
          uudestaan arpaa. Arvan vetämistä jatkettaisiin lisäämällä kameleita aina siihen asti
          kunnes arpa lopulta lankeasisi kameleille. Niine hyvineen palasi 'Abd Al-Muttalib Kalaan.
          Siellä he alkoivat uudestaan arpojen vetämisen 'Abd Allahin ja aluksi kymmenen kamelin
          kesken. 'Abd Al-Muttalib rukoili Allahia säästämään pojan, Silläaikaa kun kaikki muut
          hiirenhiljaa odottivat minkä tuloksen nuolet toisivat. Arpa lankesi taaskin 'Abd
          Allahille, ja isä kasvatti panosta kymmenellä kamelilla. Taas koetettiin onnea - ja
          samoin tuloksin: arpa lankesi 'Abd Allahille. Kameleita lisättiin ja arvonta uusittiin.
          Näin jatkui kunnes kamelien luku nousi sataan: vasta silloin arpa lankesi kameleille.
          'Abd Allah pelastui ja kaikki olivat iloisia. 'Abd Al-Muttalib halusi kuitenkin varmistua
          tuloksen oikeellisuudesta, niinpä hän koetti vielä kolmesti - ja joka kerta arpa osui
          kameleille. Silloin hän kiitti Allahia siitä, että Tämä oli säästänyt pojan hengen.
          Sitten uhrattiin kamelit ja ruokaa riitti koko kaupungille, jopa koirille, linnuille ja
          villieläimille. 'Abd Allahista varttui komea nuorukainen, jonka vaimoksi hänen isänsä
          (todennäköisesti) valitsi Aminan, Wahabin tyttären. Se oli onnistunut valinta, sillä
          kuuluihan vaimo qureishilaisnaisten hienostoon ja 'Abd Allah miehistä parhaimpiin. Hän
          eleli useita kuukausia vaimonsa kanssa, ennenkuin joutui lähtemään karavaaninsa kanssa
          Syyriaan.</p>
          <p>Paluumatkallaan Syyriasta Mekkaan, hän sairastui ja pysähtyi toipuakseen Yathribiin.
          Karavaani palasi Mekkaan ilman häntä. Kuultuaan poikansa sairaudesta, 'Abd Al-Muttalib
          lähetti toisen poikansa, Haarithin hakemaan miestä kotiin. Se oli kuitenkin myöhäistä:
          kun tämä saapui Yathribiin/ oli 'Abd Allah jo kuollut. Aminan sydän melkein murtui hänen
          menetettyään aviomiehensä ja tulossa olevan lapsensa isän. Vain Allah tiesi, että
          syntyvästä orvosta olisi vielä eräänä päivänä tuleva suuri profeetta.</p>
          <p class="ylos"><a href="#header">Takaisin ylös</a></p>
        </div>
        <h3 id="o5">ELEFANTTI KIELTÄYTYI LIIKKUMASTA</h3>
        <div class="division">
          <p><img src="mohammed/img/abys05.jpg" alt=" " title=
          "Early nineteenth century warriors in Abyssinia" class="oikea">Abrahah Jemenin
          sijaishallitsija, oli alkujaan Afrikasta, tarkemmin sanottuna Abessiniasta. Hän valloitti
          Jemenin ja siitä hyvästä hänestä tuli sen sijaishallitsija, varakuningas. Ajan myötä hän
          pani merkille, että tiettyyn aikaan vuodesta joukoittain ihmisiä suuntasi Jemenistä ja
          koko Arabiasta kohti Mekkaa. Kysyttyään syytä moiseen, hän sai tietää, että kyseessä oli
          pyhiinvaellus Ka'baan. Abrahah ei voinut sietää ajatusta, että Mekka olisi tärkeämpi
          paikka kuin hänen oma valtakuntansa. Niinpä hän rakennutti upean kirkon, marmorilla
          verhoillun, jonka ovet olivat kultaa ja koristeet hopeaa. Hän käski ihmisten vierailla
          Mekan asemesta siellä - laihoin tuloksin, monikaan ei häntä totellut. Abrahah raivostui
          tästä, ja päätti tuhota Ka’ban. Hän kokosi suuren sotajoukon, joka kärjessään elefantti
          suuntasi kohti Mekkaa. Kun mekkalaiset kuulivat heidän tulostaan, he pelästyivät.
          Abrahahin armeija oli niin valtava, ettei heillä ollut tarjota sille vastusta. Miten he
          toisaalta voisivat sallia tämän tuhota Pyhän Ka'ban? He kääntyivät johtajansa, Abd
          Al-Muttalibin puoleen neuvoa saadakseen. Kun Abrahah saapui Mekan ulkopuolelle, Abd
          Al-Muttalib meni tapaamaan häntä. Abrahah kysyi: "Mitä asiaa?" Abrahah oli Mekkaa
          lähestyessään ottanut Abd Al-Muttalibin laitumella käyskennelleet kamelit haltuunsa. Abd
          Al-Muttalib vastasi: "Haluan kamelini takaisin." Abrahah oli ymmällään ja hämmästeli:
          "Minä olen tullut tuhoamaan koko Ka'ban -ja sinä vain kysyt kameliesi perään?" Abd
          Al-Muttalib vastasi rauhallisesti: "Kamelit kuuluvat minulle; Ka'ba taas kuuluu
          Allahille, Hän on itse suojeleva omaansa." Sitten hän lähti Abrahahin luota ja palasi
          qureishilaisten luokse, määräsi nämä jättämään Mekan ja odottamaan vihollista vuorilla.
          Aamun valjettua Abrahah valmistautui työntymään kaupunkiin. Hän puetutti suojavarusteet
          elefanttinsa ylle ja johti joukkonsa taisteluun. Hänen tarkoituksenaan oli käydä
          tuhoamassa Ka'ba ja palata sitten Jemeniin. Sillä hetkellä elefantti kuitenkin kieltäytyi
          liikahtamasta haluttuun suuntaan, se laskeutui maahan eikä suostunut sotilaitten
          maanitteluista ja lyönneistä huolimatta nousemaan. Kun sen pää käännettiin Jemenin
          suuntaan, se kohottautui välittömästi ja lähti siihen suuntaan. Sitä yritettiin saada
          kulkemaan eri ilmansuuntiin, mutta aina kun sitä ohjattiin Mekan suuntaan, se kävi
          polvilleen maahan. Yht/äkkiä ilmaantui mereltäpäin lintuparvia. Kukin lintu kantoi
          mukanaan kolmea kummallista pavunkokoista kiveä, jotka ne pudottivat Abrahahin armeijan
          ylle. Sotilaat sairastuivat äkillisesti. Itse Abrahahkin sai osumia kivistä ja pakeni
          kauhuissaan sekasortoisen armeijansa keskellä Jemeniin, jossa myöhemmin kuoli. Nähdessään
          vihollisen pakenevan arabit laskeutuivat vuorilta ja kiittivät Allahia.Tapahtuman jälkeen
          qureishilaiset saivat lisää arvostusta osakseen, heitä alettiin pitää 'Allahin kansana'.
          Tämä tapahtui vuonna 570 jKr, jota alettiin siitä syystä kutsua Elefantin vuodeksi'. Sinä
          vuonna Allah varjeli Ka'ban ja oli myös tuottavan profeetan qureishilaisten parista.</p>
          <p class="verse">ALLAHIN, ARMELIAAN ARMAHTAJAN NIMEEN.<br>
          "Etkö tiedä, mitä Herrasi teki norsun väelle? Eikö Hän tehnytkin heidän juonensa tyhjäksi
          ja lähettänyt parvittain lintuja heidän päälleen heittämään heitä merkityillä kivillä ja
          tehnyt heistä kuin katkottuja korsia?"<br>
          <img src="mohammed/img/koraani.jpg" alt="koraani"><br>
          <span>(Koraani 105).</span></p>
          <p class="ylos"><a href="#header">Takaisin ylös</a></p>
        </div>
        <h3 id="o6">PROFEETTA ON SYNTYNYT</h3>
        <div class="division">
          <p>Erään kerran kun Mekan arabit olivat matkallaan pohjoisessa he tapasivat erämaassa
          erakon. Jotkut miehistä pysähtyivät juttelemaan tämän kanssa. Erakot tunnettiin
          viisaudestaan ja arabit tapasivat kysyä heiltä neuvoa. Erakko kysyi heidän
          kotipaikkaansa. Kun he kertoivat tulevansa Mekasta, kertoi hän heille, että Allah olisi
          pian lähettävä profeetan, joka olisi lähtöisin heidän kansastaan. Miehet kysyivät
          erakolta profeetan nimeä. Tämä kertoi sen olevan Muhammed, ja että hän tulisi
          johdattamaan heidät uuteen elämäntapaan. Samanaikaisesti Mekassa, Amina, vaikkakin
          murheissaan miehensä kuolemasta, tunsi itsensä lastaan odottaessaan vahvaksi ja
          hyvinvoivaksi. Tuona aikana hän näki monenlaisia ja merkitseviä unia. Erään kerran hän
          näki kirkkaan valon paistavan ylleen; toisella kerralla ääni unessa kertoi hänelle, että
          hän saisi pojan, jonka nimeksi tulisi Muhammed. Eikä hän koskaan unohtanut sitä, mitä
          ääni hänelle oli kertonut. Hän piti kuitenkin tiedon omanaan.</p>
          <p>Elettiin maanantaita, Rabi Al-Awwaal-kuun 12.päivää. Elefantin vuonna, kun Amina
          synnytti pojan. Allah lähettää moninaisia merkkejä osoittamaan profeettojensa syntymää.
          Niin myös Rabi Al-Awwaal-kuun 12. päivä vuonna 570, oli päivä, jolloin sellaiset merkit
          ilmenivät. Joitakin niistä näkivät juutalaiset oppineet, jotka olivat kirjoituksistaan
          lukeneet tulevasta profeetasta. Eräs näistä oppineista näki Yathribin yllä kirkkaan
          tähden, senkaltaisen, jota ei koskaan ennen tähtitaivasta tutkiessaan ollut nähnyt. Hän
          kuulutti ilmiöstä naapureilleen, ja tähteä osoittaen kertoi sen merkitsevän sitä, että
          profeetan on täytynyt syntyä. Samana iltana muuan toinen juutalainen kulki Qureishin
          johtomiesten kokouspaikan ohi. Hän kysyi näiltä, oliko siellä mahdollisesti syntynyt
          poikalapsi; mikäli näin olisi, hän jatkoi, siitä oli tuleva Arabian profeetta.</p>
          <p>Amina lähetti viestin pojan syntymästä 'Abd Al-Muttalibille, joka tapansa mukaan
          istuskeli Ka’ban lähistöllä. Hän oli uutisesta hyvin iloinen ja alkoi heti kuumeisesti
          miettiä sopivaa nimeä pojalle. Mikään tavanomainen nimi ei tulisi kyseeseen. Kuusi päivää
          meni menojaan ja vieläkään hän ei ollut kyennyt päättämään nimestä. Vasta seitsemäntenä
          päivänä, torkahdettuaan Ka'ban läheisyyteen, 'Abd Al-Muttalib näki unta, että hänen tuli
          antaa pojalle varsin epätavallinen nimi: Muhammed. Juuri sama nimi, josta Aminakin oli
          nähnyt unta. Niin lapsi sitten sai nimen Muhammed (SAWS), joka suomeksi tarkoittaa
          Ylistetty. Kun 'Abd Al-Muttalib sitten ilmoitti qureishin johtajille pojanpojalleen
          antamansa nimen, nämä hämmästelivät: "Miksei pojalle voitu antaa jotakin meidän
          parissamme tavanomaisempaa nimeä?" Hän vastasi suoralta kädeltä: "Haluan, että sekä Allah
          taivaassa että ihmiset maan päällä tulevat ylistämään häntä."</p>
          <p class="ylos"><a href="#header">Takaisin ylös</a></p>
        </div>
        <h3 id="o7">HALIMAN LUONA VIETETTY AIKA</h3>
        <div class="division">
          <p>Kuten useat muutkin Mekan naiset, Aminakin päätti lähettää poikansa pois kaupungista
          varttumaan terveellisessä erämaaelämän parissa. Erämaiden naiset pitivät tapanaan tulla
          Mekkaan hakemaan uusia kasvattilapsia, joita he pitivät kunnes näistä varttui voimakkaita
          vesoja. Siitä hyvästä kaupunkilaisvanhemmat maksoivat heille hyvin. Aminan pojan syntymän
          aikoihin, Mekkaan kasvattilapsia hakemaan tulleitten joukossa oli beduiininainen nimeltä
          Halima. Hän saapui aviomiehensä ja oman poikavauvansa kera. He olivat aina eläneet
          köyhyydessä, mutta silloin juuri oli sattunut katovuosi ja heidän elämänsä oli
          entistäänkin vaikeampaa. Aasi, jolla Halima ratsasti oli nälästä niin heikko, että se
          kompasteli matkalla. Haliman oma poika kirkui nälkäänsä, sillä äiti ei kyennyt ruokkimaan
          sitä kunnolla. Heidän naaraskamelistaankaan ei herunut maidon tippaa. Halima ei tiennyt
          mitä tehdä. Hän pohdiskeli itsekseen: 'Miten voin ruokkia toista lasta kun omanikaan ei
          saa tarpeeksi maitoa.' Lopulta he pääsivät Mekkaan. Kaikki muut heidän heimonsa (bani
          Sa'din) naiset löysivät kasvattilapsen mukanaan vietäväksi, Halimaa vaan ei onnistanut.
          Ainoa tarjolle jäänyt lapsi oli Muhammed (SAWS). Tapa oli, että lapsen isä maksoi
          kasvatusäidille - mutta Muhammedin isä oli kuollut. Kukaan ei halunnut poikaa, vaikka
          tämä kuuluikin Qureishin ylimystösukuun. Eikä Halimakaan olisi halunnut häntä. Toisaalta
          hän ei halunnut olla ainoa heimonsa nainen, joka palaisi tyhjin toimin. Hän kysyi
          aviomieheltään neuvoa: ottaako pojan vai ei? Mies neuvoi tätä ottamaan, lisäten: 'Ehkäpä
          Allah on siunaava meitä hänen kauttaan.' Niin he lähtivät matkaan. Kun Halima sitten
          alkoi imettää Muhammedia (SAWS), hänen hämmästyksekseen maidontulo kasvoi niin, että sitä
          oli yllinkyllin myös hänen omalle lapselleen. Kun he vihdoin pääsivät takaisin
          kotikonnuilleen, kaikki alkoi muuttua paremmaksi. Maa alkoi vihertää, ja taatelipuut
          tuottivat runsaasti hedelmää (heidän pääravintoaan). Vuohet ja jopa vanha naaraskamelikin
          alkoivat erittää runsain mitoin maitoa. Halima ja hänen aviomiehensä tajusivat, että
          heidän hyvä onnensa oli tullut kasvattilapsen, Muhammedin, myötä. Tätä poikaa he
          tulisivat rakastamaan kuin omaansa. Kun Muhammed (SAWS) oli kaksivuotias, Halima vei
          hänet takaisin äidilleen. Hän kuitenkin pyysi lupaa pitää poikaa hieman pidempään. Suuri
          oli hänen ilonsa, kun tämän äiti suostui. Arolla Haliman luona ollessaan, Muhammed (SAWS)
          leikki kasvattisisarustensa kanssa ja oli paimentamassa lampaita. Toisinaan Halima
          saattoi tavata pojan istuskelemassa yksinään. Kerrotaan myös, että eräässä yhteydessä,
          kaksi enkeliä olisi tullut ja pessyt Muhammedin sydämen lumella. Näin Allah olisi
          puhdistanut Muhammedin (SAWS) sydämen, tehdäkseen hänestä merkittävämmän kuin kenestäkään
          toisesta tähän maailmaan syntyneestä, olihan hän oleva profeetoista viimeinen, näiden
          sinetti.</p>
          <p class="verse">Allahin Armeliaan Armahtajan nimeen<br>
          "Emmekö huojentaneet rintaasi ja laskeneet pois taakkaa,joka oli murtaa selkäsi, ja
          emmekö korottaneet mainettasi? Vaikeutta seuraa helpotus, niin, vaikeutta seuraa
          helpotus. Kun olet valmis, ponnistele ja kilvoittele Herraasi kohti.<br>
          <img src="mohammed/img/koraani.jpg" alt="koraani"><br>
          <span>(Koraani 94).</span></p>
          <p>Kun Halima sitten vihdoin vei Muhammedin (SAWS) takaisin Aminan luokse, hänestä oli
          varttunut vanttera ja terhakka poika. Jälkeenpäin hän tapasi muistella ilolla Haliman
          luona viettämäänsä aikaa. Hän katsoi myös tavallaan kuuluvansa bani Sa'din klaaniin.</p>
          <p class="ylos"><a href="#header">Takaisin ylös</a></p>
        </div>
        <h3 id="o8">ORVON LAPSUUS</h3>
        <div class="division">
          <p>Muhammed (SAWS) palasi asumaan äitinsä luokse ollessaan noin kolmevuotias. Kolme
          vuotta myöhemmin, Amina päätti viedä poikansa eno j aan tapaamaan Yathribiin. Hän käski
          orjatartaan, arakahia laittamaan kaiken pitkälle matkalle tarpeellisen valmiiksi. He
          lähtivät erään, siihen suuntaan menevän karavaanin matkaan. He viipyivät Yathribissa
          kuukauden päivät. Muhammed (SAWS) nautti tästä vierailustaan serkkujensa luona. Ilmasto
          oli siellä miellyttävä, ja siellä hän oppi uimaan ja lennättämään leijaa. Paluumatkalla
          Mekkaan Amina sairastui ja kuoli. Hänet haudattiin Al-Abwan kylään, joka ei ole
          klovinkaan kaukana Yathribista. Suruissaan Muhammed (SAWS) palasi äitinsä orjattaren
          mukana Mekkaan. Hän oli vasta kuusivuotias ja yksin, ilman isää ja äitiä maailmassa.
          Hänen isoisänsä, 'Abd Al- Muttalib otti hänet hoiviinsa. Isoisä oli syvästi kiintynyt
          poikaan ja kuljetti tätä mukanaan aina ja kaikkialle. 'Abd Al-Muttalibilla oli tapana
          istuskella peitteellään Ka'ban lähellä. Siellä hänen ympärillään oli aina väkeä
          jututtamassa häntä. Kenelläkään ei ollut lupaa istahtaa hänen vierelleen peitteelle
          poikkeuksen teki pojanpoika Muhammed (SAWS), joka osoittaa kuinka läheisiä he olivat
          toisilleen. Monasti 'Abd AL- Muttalibin kuultiin sanovan: "Tästä pojasta tulee vielä
          eräänä päivänä merkkimies."</p>
          <p>Kaksi vuotta myöhemmin, 'Abd Al-Muttalib sairastui vakavasti. Muhammed (SAWS)
          pysytteli jatkuvasti tämän luona. 'Abd Al- Muttalib pyysi poikaansa, Abu Talibia
          adoptoimaan Muhammedin (SAWS). Tällä oli jo entuudestaan useita omia lapsia, mutta
          Muhammedista (SAWS) tuli hetkessä perheen jäsen ja kaikkien suuri suosikki. Koitti taas
          aika qureishilaisten lähteä karavaaneineen Syyriaan. Abu Talib oli myös lähdössä matkalle
          ja otti Muhammedin (SAWS) mukaansa. Tämä oli Muhammedin (SAWS) ensimmäinen matka niin
          pohjoiseen. Päiväkausia matkattuaan he saapuivat Syyrian tuntumassa olevaan paikkaan,
          jonne roomalaisilla oli tapana tulla käymään kauppaa arabien kanssa. Tämän kauppapaikan
          lähistöllä asui muuan munkki nimeltä Bahira. Tämän munkkikammio oli ennen häntä ollut jo
          monien munkkipolvien asuttama. Niinpä sinne oli kertynyt vanhoja käsikirjoituksia.</p>
          <p><img src="mohammed/img/cara08.jpg" alt=" " title="" class="oikea">Bahira näki
          karavaanin tulon jo kaukaa. Häntä kummastutti karavaanin yllä oleva isohko valkea pilvi.
          Pilvi oli kummajainen muutoin pilvettömällä taivaalla: se näytti varjostavan jotakin
          tiettyä matkustajaa. Erityisesti munkkia ihmetytti se, että pilvi koko ajan seurasi
          karavaania, mutta katosi aina siksi ajaksi kun sen varjostama henkilö istahti puiden
          varjoon. Bahira tiesi kirjoitusten perusteella, että Jeesuksen jälkeen oli tuleva uusi
          profeetta. Tämän profeetan hän halusi ennen kuolemaansa vielä tavata. Tajuttuaan juuri
          nähneensä ihmeen hänessä heräsi odotus, että hänen harras toiveensa sittenkin toteutuisi.
          Munkki lähetti mekkalaisille kutsun tulla aterialle kanssaan. Arabit olivat ymmällään,
          sillä olivathan he usein matkanneet Bahiran ohitse, eikä tämä koskaan aikaisemmin ollut
          kutsunut heitä vieraikseen. Kun joukko siten asettui paikoilleen aterialle, munnki
          kysäisi: "Tässäkö ovat kaikki?" "Ei ihan", joku totesi, "yksi poikanen jäi vartioimaan
          kameleita." Bahira vaatimalla vaati, että pojan oli myös tultava mukaan. Tämä poikanen
          oli Muhammed (SAWS). Kun tämä saapui paikalle munkki ei aluksi virkkanut mitään,
          tarkkaili ainoastaan tätä koko aterian ajan. Hän huomioi monia asioita tämän
          käyttäytymisessä, jotka sopivat yhteen vanhoissa käsikirjoituksissa esitettyjen kuvausten
          kanssa. Myöhemmin, hän otti pojan erilleen ja kysyi tältä monenmoisia kysymyksiä. Hänelle
          selvisi, mitä tämä ajatteli Mekan epäjumalista. Kun Bahira yritti saada tätä vannomaan
          niiden nimeen - kuten arabeilla oli tapana – Muhammed (SAWS) sanoi: "En vihaa mitään
          muuta tässä maailmassa enempää kuin niitä." He keskustelivat keskenään Allahista,
          Muhammedin elämästä ja perhetaustasta. Kaikki mitä sanottiin, vakuutti Bahiran siitä,
          että tässä hänen edessään todellakin oli profeetta, se Jeesuksen jälkeen tuleva.</p>
          <p>Sitten munkki meni Abu Talibin juttusille ja kysäisi miten tämä oli sukua Muhammedille
          (SAWS). Abu Talib totesi, että Muhammed (SAWS) oli hänen oma oikansa. Tähän Bahira
          vastasi sanomalla, ettei se voinut pitää paikkaansa, sillä pojan oli määrä varttua
          orpona. Hän vannotti Abu Talibia pitämään Muhammedista erikoisen hyvää huolta. On
          olemassa paljon muitakin kertomuksia Muhammedin (SAWS) nuoruudesta. Eräässä niistä
          kerrotaan siitä, miten hän tapasi viedä perheen lampaat laitumelle ja miten hyvä aina hän
          oli niitä kohtaan. Kun lampaat söivät ruohoa, hän tapasi istuskella miettimässä luonnon
          arvoituksia. Hän ei milloinkaan, ympärillään olleitten tavoin, palvonut epäjumalankuvia,
          saatikka vannonut niiden nimeen. Häntä kummastutti ihmisten ainainen vallan- ja
          rahanhimo. Tämä kaikki sai hänet tuntemaan olonsa yksinäiseksi, mutta hän jaksoi pitää
          tuntemuksensa sisällään. Hän oli hiljainen, omiin ajatuksiinsa sulkeutunut poika, joka
          harvoin leikki ikätoveriensa kanssa. Erään kerran hän kuitenkin lähti joidenkin poikien
          mukana Mekassa vietyttyihin häihin. Kun hän pääsi juhlatalolle ja kuuli musiikin ja
          tanssin äänet, häntä yhtäkkiä alkoi väsyttää ja hän nukahti. Hän ei herännyt ennen aamua
          ja ne juhlat jäivät häneltä väliin. Tällä tavalla Allah varjeli häntä tyhmyyksiltä,
          olihan Hän varannut Muhammedille (SAWS) paljon tärkeämpää tekemistä.</p>
          <p class="ylos"><a href="#header">Takaisin ylös</a></p>
        </div>
        <h3 id="o9">PROFEETAN AVIOLIITTO</h3>
        <div class="division">
          <p>Kun Muhammed (SAWS) oli saavuttanut 25 vuoden iän hän oli kuuluisa rehellisyydestään.
          Kaikki arvostivat häntä, jopa Mekan vanhimmat. Hänen luonteensa puhtaus kasvoi vuosien
          myötä. Hänellä näytti olevan sellaista sisäistä tietoa, jota muilla ihmisillä ei ollut.
          Hän uskoi yhteen Jumalaan – maailmankaikkeuden Luojaan - palvoi Häntä koko sydämisestään
          ja sielustaan. Muhammed (SAWS) oli hienoin koko kansansa parissa, ystävällisin, koko
          Mekan totuudellisin ja luotettavin henkilö. Allahin hänelle suomien hyvien ominaisuuksien
          vuoksi hänet tunnettiin qureishilaisten parissa lisänimellä luotettava (al-Amiin). Hän
          vietti lukuisia hiljaisia hetkiä tietyssä Hira-vuoren luolassa, ei kovinkaan kaukana
          Mekasta. Siellä hän ajatteli Allahia. Qureishilaisten parissa eli arvostettu ja varakas
          nainen nimeltä Khadija. Nainen harjoitti kauppaa. Kuultuaan Muhammedin maineesta, hän
          kutsui tämän luokseen ja pyysi tätä huolehtimaan Syyriaan suuntautuvasta
          karavaanikaupastaan. Muhammed (SAWS) suostui ehdotukseen ja matkasi Khadijan karavaanin
          kanssa Syyriaan. Hänen mukanaan matkasi orja nimeltä Maysara. Siinä yhdessä matkatessaan
          heillä oli runsaasti aikaa keskustella. Ei aikaakaan kun Maysara alkoi ihailla Muhammedia
          (SAWS). Hänestä Muhammed oli aivan erilainen kuin kaikki muut Qureishin miehet. Kaksi
          epätavallista tapausta sattui tämän matkan aikana. Ne jäivät askarruttamaan Maysaraa.
          Ensimmäinen niistä oli se kun he pysähtyivät lepäämään erään yksinäisen munkin asumuksen
          lähistölle. Muhammed (SAWS) istui puun alla sillä aikaa kun Maysara puuhasteli
          askareissaan. Munkki tuli Maysaran luokse kysyäkseen: "Kuka on tuo mies tuolla puun
          alla?" "Muuan qureishilainen, eräs niistä, jotka vartioivat Ka’baa", vastasi Maysara.
          "Puun alla istuja ei voi olla muu kuin profeetta", totesi munkki. Toinen tapaus sattui
          heidän ollessaan paluumatkalla kohti Mekkaa. Oli keskipäivä, aurinko paahtoi
          kuumimmillaan. Maysara ratsasti Muhammedin (SAWS) perässä, ja, kun paahde kävi yhä
          kuumemmaksi, hän näki kahden enkelin ilmaantuvan Muhammedin (SAWS) yläpuolelle ja
          suojaavan häntä armottomilta säteiltä. Kaupankäynti oli ollut menestyksellistä ja
          Muhammed (SAWS) oli hankkinut Khadijalle enemmän voittoa kuin tämä oli koskaan aiemmin
          saanut. Heidän palattuaan Mekkaan kertoi Maysara Khadijalle kaikki matkan tapahtumiin
          liittyvät seikat sekä huomionsa Muhammedin (SAWS) käytöksestä ja hänen luonteestaan.</p>
          <p>Khadija oli neljissäkymmenissä oleva leski, varakas ja arvossapidetty sekä lisäksi
          hyvin kaunis nainen. Monet miehet halusivat naida hänet, mutta hän ei kelpuuttanut heistä
          ketään. Kun hän sitten tapasi Muhammedin (SAWS), hän piti tätä erityistapauksena. Hän
          lähetti ystävänsä kysymään Muhammedilta (SAWS) miksi tämä ei ollut naimisissa. Muhammed
          (SAWS) kertoi, ettei hänellä ollut varaa mennä naimisiin. Tähän tuo ystävä vastasi:
          "Entäpä jos rikas, kaunis ja jalosukuinen nainen haluaisi mennä kanssasi naimisiin?"
          Muhammed (SAWS) halusi tietää kenestä mahdollisesti olisi kyse. Ystävä kertoi, että
          kyseessä oli Khadija. Muhammed (SAWS) ilahtui suuresti, sillä arvosti khadijaa
          tavattomasti. Niinpä hän meni setiensä Abu Talibin ja Hamzan kanssa tapaamaan Khadijan
          setää, ja pyysi lupaa mennä naimisiin Khadijan kanssa. Setä antoi luvan ja pikapuoliin
          Muhammed ja Khadija menivät naimisiin.</p>
          <p>Heidän liittonsa oli onnellinen; Muhammed (SAWS) ja Khadija sopivat hyvin toisilleen.
          Heidän yhteiselämänsä ei tosin ollut pelkkää auringonpaistetta, siihen mahtui myös surua.
          Heille siunaantui kaikkiaan kuusi lasta: kaksi poikaa ja neljä tytärtä. Suureksi suruksi
          heidän ensiksi syntynyt poikansa, nimeltään Qasim, kuoli vain vähän ennen toista
          syntymäpäiväänsä. Myös heidän viimeisin lapsensa, hänkin poika, eli vain lyhyen ajan.
          Onneksi heidän neljä tytärtään - Zaynab, Ruqayya, Umm Kulthum ja Fatima - kaikki
          säilyivät.</p>
          <p><img src="mohammed/img/blac09.jpg" alt=" " title="The black stone" class=
          "oikea">Muhammed (SAWS) eleli muutamia rauhallisia ja hiljaisia kauppamiehen vuosia
          Mekassa. Hänen viisautensa koitui, monien hyödyksi. Eräs sellainen tapaus sattui
          qureishilaisten päätettyä jälleenrakentaa Ka/ban. Päätös työhön ryhtymiseksi oli vaikea,
          koska heidän tuli ensin repiä alas vanhoja rakenteita, ja väki pelkäsi, että Allah
          saattaisi vihastua pyhättönsä purkamisesta. Lopulta eräs Qureishin vanhoista ja viisaista
          päätti alkaa työt - kävi miten kävi - ja muut seurasivat hänen perässään. He puursivat
          kaikessa rauhassa kunnes päätyivät perustuksen alimmaiseen osaan, siihen, jonka itse
          Abraham oli aikoinaan rakentanut. Kun he sitten alkoivat poistaa tämän perustuksen osan
          kiviä, alkoivat koko Mekan perustukset järkkyä. He pelästyivät tästä niin, että päättivät
          jättää loput kivet paikoilleen ja rakentaa suoraan niiden päälle. Kukin klaani toi omat
          kivensä paikalle ja rakennus alkoi kohota, saavuttaen lopulta tason, jolle Ka’ban Musta
          kivi tuli asentaa. Klaanit alkoivat kiistellä keskenään siitä kelle kuuluisi kunnia
          asentaa Musta kivi sille kuuluvaan rakennuksen nurkkaan. Käsirysy oli jo lähellä, kunnes
          eräs miehistä esitti ratkaisumallin. Tämän mukaan heidän tulisi seurata ensimmäisen
          palvontapaikalle saapuvan henkilön neuvoa. Ehdotus hyväksyttiin. Kaikkien tyydytykseksi
          ensimmäinen tulija sattui olemaan Muhammed (SAWS), kaikkien luottamusta nauttiva
          henkilö.</p>
          <p>He kertoivat kiistansa aiheen ja kysyivät neuvoa. Muhammed (SAWS) käski heitä tuomaan
          paikalle ison viitan, joka tuli levittää maahan ja Musta kivi tuli asettaa sen keskelle.
          Sitten hän kehoitti yhtä miestä kustakin klaanista tarttumaan kiinni viitan liepeeseen ja
          nostamaan yhdessä kiven sille kuuluvalle tasolle. Kun tämä oli tehty, hän nosti kiven
          viitalta ja asetti sen omakätisesti paikoilleen. Tästä kertomuksesta ilmenee kuinka
          suuresti kaikki qureishilaiset arvostivat Muhammedia (SAWS) ja luottivat häneen, ja miten
          hän viisaudellaan ja oikeamielisyydellään kykeni vaalimaan yhteisönsä rauhaa.</p>
          <p class="ylos"><a href="#header">Takaisin ylös</a></p>
        </div>
        <h3 id="o10">ARKKIENKELI GARIELIN VIERAILU</h3>
        <div class="division">
          <p><img src="mohammed/img/hir10.jpg" alt=" " title="Mount Hira" class="oikea">Muhammed
          (SAWS) uskoi, että oli olemassa vain yksi ainoa Allah, auringon ja kuun, taivaan jamaan,
          sekä kaiken elollisen Luoja; vain ja ainoastaan tätä Allahia kaikkien ihmisten tulisi
          palvoa. Muhammed (SAWS) tapasi useasti jättää taakseen ruuhkaisen kaupungin hälyn ja
          vaeltaa Hira-vuorella olevaan luolaan. Hän halusi oleilla yksikseen, erillään maailman
          mietteistä ja arjen murheista, syöden ja juoden vain niukasti.</p>
          <p>Neljäkymmentä vuotta täytettyään Muhammed (SAWS) lähti Mekasta viettääkseen luolassa
          Ramadania, perinteistä hiljentymisem kuukautta. Tuon Ramadan-kuukauden jälkimmäisellä
          puoliskolla, Allah alkoi ilmoittaa Muhammedin (SAWS) välityksellä koko ihmiskunnalle
          tarkoittamaansa sanomaa. Ensimmäinen ilmoitus tapahtui seuraavassa kuvatulla tavalla.
          Arkkienkeli Gabriel tuli Muhammedin (SAWS) luokse luolaan ja käski tätä:'Lue!' Tähän
          Muhammed (SAWS) vastasi: 'En osaa lukea.'</p>
          <p>Tämän kuultuaan arkkienkeli puristi Muhammedin (SAWS) syliinsä niin rajusti, että tämä
          oli menehtyä. Sitten enkeli päästi hänet ja käski uudestaan: 'Lue!'' En kykene', vastasi
          Muhammed (SAWS),jolloin arkkienkeli rutisti tämän uudestaan syliinsä. Sama toistui vielä
          kolmannenkin kerran. Päästettyään Muhammedin (SAWS) syleilystään, arkkienkeli Gabriel
          kuitenkin alkoi itse lukea:</p>
          <p class="verse">'Lue kautta Herrasi, joka on luonut, luonut ihmisen alkiosta. Lue; onhan
          Herrasi jalomielinen. Herrasi, joka opetti kynällä, opetti ihmiselle sen, mitä tämä ei
          tiennyt.'<br>
          <img src="mohammed/img/koraani.jpg" alt="koraani"><br>
          <span>(Koraani 96:1-5).</span></p>
          <p>Muhammed (SAWS) toisteli näitä j äkeitä, täsmälleen sen mukaisesti mitä arkkienkeli
          oli sanonut. Vasta kun oli varmistunut siitä, että Muhammed (SAWS) osasi jakeet ulkoa,
          arkkien keli poistui.</p>
          <p>Yksin jäätyään Muhammed (SAWS) oli ymmällään eikä kyennyt selittämään mitä hänelle
          oikein oli tapahtunut. Kauhuissaan hän syöksyi ulos luolasta. Ehkäpä luola oli noiduttu?
          Entäpä jos itse Paholainen oli vallannut hänen mielensä? Hänet kuitenkin pysäytti ääni
          taivaalta: "Oi Muhammed, sinä olet Allahin lähettiläs, ja minä puolestani olen Gabriel."
          Hän tähyili taivaalle ja kaikkialla minne ikinä hän katsoikin, hän näki arkkienkeli
          Gabrielin. Ymmällään hän palasi kotiin Khadijan luokse. Kun hänen vaimonsa näki miehensä
          tilan, hän huolestui, varsinkin kun mies tärisi kuin kuumehorkassa. Tämä pyysi vaimoaan
          käärimään hänet huopiin. Vaimo teki työtä käskettyä. Jonkin ajan kuluttua mies alkoi
          toipua ja kykeni kertomaan mitä hänelle oli tapahtunut Hira-vuorella.</p>
          <p>Khadijah uskoi heti kaiken mitä kerrotiin ja totesi mitä suurimmalla kunnioituksella:
          "Oi setäni poika, ole onnellinen ja luottavaisella mielellä. Totisesti vannon kautta
          Allahin, jonka käsissä on sieluni, että sinä olet oleva kansamme profeetta."Muhammed
          (SAWS), Allahin lähettiläs, oli huojentunut vaimonsa osoittamnasta luottamuksesta. Kaikki
          tapahtunut oli kuitenkin käynyt suuresti hänen voimilleen, niinpä hän vaipui pikapuoliin
          syvään uneen. Khadijah jätti profeetan (SAWS) nukkumaan ja painui serkkunsa, Waraqah ibn
          Nawfaln talolle, kysyäkseen tämän mielipidettä tapahtuneesta. Waraqah oli hyvin viisas
          mies, joka oli lukenut monia kirjoja ja päätynyt kristityksi tutkittuaan raamattua. Hän
          kertoi Khadijalle, että Allah oli valinnut Muhammedin (SAWS) toimimaan lähettiläänään.
          Kuten arkkienkeli Gabriel oli aikoinaan ilmestynyt Mooseksen eteen ja käskenyt tätä
          johtamaan kansaansa, samalla tavalla olisi Muhammedin (SAWS) osa olla kansansa profeetta.
          Waraqah kuitenkin varoitti, etteivät kaikki ihmiset suinkaan tulisi kuuntelemaan
          profeettaa, jotkut tulisivat jopa kohtelemaan kaltoin hänen seuraajiaan. Hänen tulisi
          kuitenkin olla kärsivällinen, sillä hänellä oli valtava sanoma välitettävänään koko
          maailmalle. Tuosta päivästä lähtien arkkienkeli Gabriel vieraili usein profeetan (SAWS)
          luona. Ne jakeet, joita hän käyntiensä yhteydessä opetti Muhammedille, olivat Allahin
          sanomaa ihmiselle. Myöhemmin ne kirjoitettiin ylös. Tätä kirjoituskokoelmaa kutsutaan
          Koraaniksi.</p>
          <p class="ylos"><a href="#header">Takaisin ylös</a></p>
        </div>
        <h3 id="o11">ENSIMMÄISET MUSLIMIT</h3>
        <div class="division">
          <p>Tuon ikimuistettavan Ramadan-kuun yön jälkeen. Profeetta (SAWS) sai vastaanottaa uusia
          ja taas uusia ilmoituksia. Nyt hän ymmärsi miten hänen tulisi menetellä ja tiesi
          valmistautua siihen mitä tuleman pitää. Vain luonteeltaan todella kestävä ja rohkea mies
          voi Allahin avulla toimia todellisena profeettana. Näin siksi, että ihmiset usein
          kieltäytyvät kuuntelemasta Allahin sanomaa, jotkut jopa asettuvat sitä vastustamaan.
          Khadija oli ensimmäinen, joka uskoi Profeettaa (SAWS) ja omaksui totena kaiken minkä tämä
          välitti Allahilta. Allah pani vaimon helpottamaan Profeetan (SAWS) osaa. Khadijah
          vahvisti häntä, auttoi häntä levittämään sanomaansa, ja nousi puolustamaan häntä
          vastustajien edessä. Ilmoitusten tulo keskeytyi joksikin aikaa. Profeetta (SAWS) oli
          ymmällään ja allapäin, elätellen ajatusta, että Allah ehkä oli hylännyt hänet; kuvitteli
          tavalla tai toisella suututtaneensa Allahin niin, ettei Allah enää pitänyt häntä
          ilmoitustensa arvoisena. Arkkienkeli Gabriel palasi kuitenkin aikanaan tuoden mukanaan
          kokonaisen Koraanin suuran eli luvun:</p>
          <p class="verse">'Kautta paisteisen päivän ja yön kun se hiljenee! Ei Herrasi ole sinua
          hylännyt eikä vihaa sinua. Tuonpuoleinen on sinulle parempi kuin tämä elämä. Olet oleva
          tyytyväinen siihen, mitä Herrasi antaa. Eikö Hän löytänyt sinua orpona ja ottanut
          suojiinsa? Eikö Hän löytänyt sinua harhailevana ja johdattanut sinua? Eikö Hän löytänyt
          sinua köyhänä ja tehnyt sinusta rikkaan? Älä siis sorra orpoa äläkä aja kerjäläistä pois,
          vaan julista Herrasi armoa.'<br>
          <img src="mohammed/img/koraani.jpg" alt="koraani"><br>
          <span>(Koraani 93).</span></p>
          <p>Profeetta (SAWS) alkoi salaisesti välittää Allahilta saamaansa sanomaa
          luotettavimmalle lähipiirilleen. Mekkaa koettelivat tuolloin kovat ajat. Ruoka- varat
          olivat vähissä. Abu Talibille, Profeetan sedälle, joka oli isoisän kuoleman jälkeen
          ottanut huolehtiakseen Muhammedista (SAWS), tuotti vaikeuksia ruokkia suurta perhettään.
          Profeetta (SAWS) ehdotti, että hän ja hänen varakas setänsä, al 'Abbas, ottaisivat
          kumpikin huollettavakseen yhden Abu Talibin lapsista. Profeetta (SAWS) otti hoiviinsa
          'Alin ja setä puolestaan Ja'f arin. Eräänä päivänä. Profeetan (SAWS) ollessa kaupungin
          ulkopuolella, arkkienkeli Gabriel ilmestyi hänelle. Arkkienkeli potkaisi kukkulan
          rinnettä - ja siihen puhkesi virtaava lähde. Enkeli alkoi sitten peseytyä lähteen vedessä
          näyttäen Muhammedille (SAWS) rukousta edeltävän, rituaalisen peseytymisen mallin. Tämän
          jälkeen arkkienkeli näytti hänelle rukousasennot, rukouksen eri liikeet ja opetti mitä
          tuli sanoa kussakin vaiheessa. Profeetta (SAWS) palasi kotiin ja opetti uudet asiat ensin
          Khadijalle ja myöhemmin muille seuraajilleen. Siitä lähtien muslimit ovat pitäneet
          tapanaan puhdistautua ennen rukousta rituaalisella peseytymisellä (wuDu'lla) ja tavanneet
          seurata samoja liikkeitä ja lausua samoja rukouksia, jotka Profeetta (SAWS) aikanaan
          omaksui. Palatkaamme ajassa vähän taaksepäin. Aluksi vain Profeetta (SAWS) ja hänen
          vaimonsa tunsivat nämä asiat. Sitten 'Ali sattui eräänä päivänä paikalle ja näki
          Profeetan (SAWS) ja Khadijan rukoilemassa. Näky askarrutti poikaa ja hän kysyi selitystä
          sille mitä oltiin tekemässä. Profeetta (SAWS) selitti pojalle, että he ylistivät Allahia
          ja osoittivat kiitollisuuttaan Hänelle. Seuraavan yön 'Ali vietti valveilla, pohdiskellen
          kaikkea sitä mitä Profeetta (SAWS) oli sanonut; hän ihaili ja kunnioitti serkkuaan
          suuresti. Lopulta hän päätyi ratkaisuun ja seuraavana päivänä hän meni Profeetan (SAWS)
          luokse sanoen haluavansa seurata tätä. Khadija oli siis ensimmäinen nainen, joka omaksui
          islamin, ne opetukset, jotka Profeetta (SAWS) toi Allahilta. Ali taas oli ensimmäinen
          nuorukainen. Vähän ajan kuluttua heihin liittyi Zayd ibn Haritha, entinen orja, jonka
          Profeetta (SAWS) oli vapauttanut ja adoptoinut. Profeetta (SAWS) otti tavakseen lähteä
          yhdessä 'Alin kanssa rukoilemaan Mekan ulkopuolelle. Erään kerran Abu Talib sattui
          kulkemaan ohi. Nähtyään jotakin erityistä olevan tekeillä, hän pysähtyi ja kysäisi mitä
          oikein oli meneillään. Profeetta (SAWS) kertoi sedälleen, että he olivat rukoilemassa ja
          seurasivat samaa uskontoa kuin Abraham. Hän kertoi myös, että hänet oli -kuten Abraham
          aikoinaan -määrätty ohjaamaan ihmisiä Allahin totuutta kohti. Abu Talib katsahti
          poikaansa 'Alia ja virkkoi:</p>
          <blockquote>
            <div>
              "Muhammed ei koskaan saattaisi sinua tekemään mitään väärää. Seuraa sinä häntä. Minä
              tosin en voi hylätä sitä uskontoa, jota olen tottunut seuraamaan, ja jota myös isäni
              seurasi." Sitten hän kääntyi Profeetan (SAWS) puoleen. "Siitä huolimatta, lupaan
              sinulle Muhammed, että kukaan ei sinua vahingoita niin kauan kun minä olen hengissä."
              Sen sanottuaan Abu Talib jatkoi matkaansa.
            </div>
          </blockquote>
          <p>Suunnilleen samoihin aikoihin tieto Muhammedin (SAWS) profeetan kutsumuksesta
          kantautui erään rehellisen, viisaan ja arvostetun mekkala is kauppiaan nimeltään Abu Bakr
          korviin. Hän tunsi Muhammedin (SAWS) henkilökohtaisesti ja oli varma siitä, että tämä ei
          koskaan voisi valehdella. Niinpä hän lähti henkilökohtaisesti ottamaan selkoa tiedon
          todenperäisyydestä. Profeetta (SAWS) kertoi tälle, että Allah oli todellakin lähettänyt
          hänet opettamaan kaikkia ihmisiä palvomaan yhtä ja ainoaa, todellista Allahia. Kuultuaan
          asian omin korvin Profeetalta itseltään, Abu Bakr oli varma siitä, että se oli totta - ja
          siinä samassa hänestä tuli uskovainen. Profeetta (SAWS) on myöhemmin todennut, että
          jokaikinen jota hän on kutsunut islamiin, on aluksi epäröinyt uskoako vai ei. Abu Bakr
          oli ainoa poikkeus: kun hänelle kerrottiin islamista, hän ei epäröinyt eikä esittänyt
          varauksia.</p>
          <p>Abu Bakrin viisauden, ystävällisyyden ja rehellisyyden vuoksi, ihmiset tapasivat
          kääntyä tämän puoleen saadakseen neuvoja. Hänellä oli vaikutusta ja arvovaltaa. Niinpä
          hänen kauttaan monet ihmiset siirtyivät islamiin. Näihin kuului mm. Sa'd ibn Abi Waqqas,
          Aminan, Profeetan äidin setä. Hän näki eräänä yönä unta, itsensä vaeltamassa pimeässä.
          Vaeltaessaan unessaan edelleen, hän näki kuun ja sitä vasten 'Alin, Abu Bakrin ja Zaydin
          viittoilemassa häntä liittymään seuraansa. Seuraavana päivänä hän tapasi juuri Abu
          Bakrin, joka kertoi hänelle Profeetan uskonnosta. Sa'd tajusi heti yhteyden näkemäänsä
          uneen ja painui saman tien Profeetan (SAWS) luokse ja tunnustautui muslimiksi. Hänelle
          kirkastui se, että muslimina olo merkitsee alistumista Allahin tahtoon ja omistautumista
          palvelemaan vain Häntä. Muuan toinen Abu Bakrin islamiin johdattama henkilö oli ilal.
          Eräänä iltana Abu Bakr meni käymään qureishin mahti-miehen, Umaiyah ibn Khalafin talolla.
          Umaiyah ei sattunut olemaan kotona, vain Umaiyahin orja, ilal oli kotosalla. Abu Bakr
          kertoi hänelle islamista - ja enne-kuin Abu Bakr lähti kotiinsa, ilalista oli tullut
          muslimi.</p>
          <p>Profeetan (SAWS) seuraajien joukko alkoi kasvaa. Toisinaan he kaikki lähtivät ulos
          kaupungista, Mekkaa ympäröiville vuorille, kuullakseen Profeetan (SAWS) lausuvan Koraania
          ja saadakseen häneltä oppia. Tämä kaikki tapahtui mitä salaisimmin, noina päivinä vain
          hyvin harvat olivat perillä islamista.</p>
          <p class="ylos"><a href="#header">Takaisin ylös</a></p>
        </div>
        <h3 id="o12">VAIKEUDET ALKAVAT KASAANTUA</h3>
        <div class="division">
          <p>Näin jatkui kolme kokonaista vuotta, kunnes eräänä päivänä arkkienkeli Gabriel tuli
          Profeetan (SAWS) luokse ja määräsi, että tämän on alettava saarnata julkisesti kaikelle
          kansalle. Niinpä Profeetta (SAWS) tiedotti Mekkalaisille, että hänellä olisi jotakin
          hyvin merkittävää kerrottavaa. Hän nousi Safa nimisen kukkulan rinteelle, ja väki
          kokoontui hänen ympärilleen kuullakseen mitä hänellä olisi kerrotavaa. Hän aloitti
          kysymällä kuulijoiltaan miten nämä suhtautuisivat, jos hän ilmoittaisi, että vieras
          armeija olisi hyökkäämässä heidän kimppuunsa. Väki ilmoitti ilman muuta uskovansa koska
          tiesivät, ettei hän koskaan valehtelisi. Tämän jälkeen hän ilmoitti olevansa Allahin
          lähettiläs, joka oli lähetetty näyttämään heille oikean tien, ja varoittamaan heitä
          kauhistuttavasta rangaistuksesta, joka odottaisi heitä mikäli nämä eivät seuraa häntä ja
          palvo vain ja ainoastaan Allahia. Abu Lahab, yksi Profeetan sedistä, pomppasi pystyyn ja
          huudahti: "Häivy siitä! Tämänkö takia sinulla oli otsaa kutsua meidät koolle?"</p>
          <p>Tämän tapahtuman jälkeen Allah lähetti Profeetalle (SAWS) seuraavan Suuran:</p>
          <p class="verse">Tuhoutukoot Abu Lahabin kädet ja tuhoutukoon hän itse! Ei häntä auta
          omaisuus, ei hyödytä se, mitä hän on koonnut. Hän vielä korventuu liekehtivässä tulessa
          vaimonsa kantaessa lisää polttopuuta niiniköysi kaulassa.<br>
          <img src="mohammed/img/koraani.jpg" alt="koraani"><br>
          <span>(Koraani 111).</span></p>
          <p>Tämän jälkeen väki hajaantui ja Profeetta (SAWS) jäi yksikseen.</p>
          <p>Muutamien päivien kuluttua Profeetta (SAWS) yritti uudelleen. Hänen talossaan
          järjestettiin juhlat, joihin kutsuttiin hänen kaikki setänsä. Aterian jälkeen hän
          kohdisti sanansa heille: “Oi ‘Abd alMuttalibin pojat! En tiedä kenenkään arabin tulleen
          kansansa luokse paremman viestin kera kuin mitä minulla on. Olen tuonut teille parhaan
          uutisen niin tätä kuin tulevaakin elämää ajatellen. Allah on määrännyt minut kutsumaan
          teidät Hänen puoleensa. Kuka teistä tahtoo auttaa minua siinä?" Kaikki pysyivät vaiti.
          Vihdoin hänen serkkunsa 'Ali, nousi pystyyn ja sanoi: "Oi Allahin lähettiläs! Minä olen
          valmis auttamaan sinua." Sitten miehet nousivat ja painuivat matkoihinsa, naureskellen
          mennessään, sillä olihan vain yksi poikanen ilmoittanut valmiutensa auttaa Profeettaa
          (SAWS). Huolimatta siitä, että useimmat ihmiset hänen omat setänsä mukaanlukien - eivät
          kallistaneet korvaansa hänen sanomalleen, Profeetta (SAWS) jatkoi salaisia tapaamisiaan
          ystäviensä kanssa eräässä Safan kukkulan lähistöllä olevassa talossa. Siellä he
          rukoilivat yhdessä ja hän opetti heille islamin uskontoa.Huolimatta siitä, että he
          pysyttelivät omissa oloissaan, heitä toisinaan solvattiin niiden toimesta, jotka eivät
          halunneet uskoa. Yllättävää kyllä, yksi tällainen tapahtuma sai aikaan myös kääntymisen
          islamiin. Eräänä päivänä kun Profeetta (SAWS) oli palaamassa kotiinsa keskustellen
          seuraajiensa kanssa, hän kohtasi Abu Jahlin, erään qureishilaisten johtomiehen, joka
          vihasi Profeettaa (SAWS) ja hänen opetuksiaan. Tämä alkoi loukata Muhammedia (SAWS) ja
          puhua pahaa islamista. Profeetta (SAWS) jatkoi kuitenkin matkaansa sanaakaan vaihtamatta.
          Myöhemmin, Hamzah, eräs Profeetan sedistä, mies joka tunnettiin vahvana ja rohkeana
          soturina, jota väki pelkäsi, kuuli veljenpoikansa kokemasta loukkauksesta. Raivoissaan
          hän syöksyi suoraan Ka'baan, missä Abu Jahl istui vakonsa parissa, ja iski tätä
          jousellaan päin naamaa. Sitten Hamzah huudahti: "Uskallatkos häpäistä häntä jos minä alan
          seurata hänen uskontoaan ja puhua samaa kuin hän? Iske takaisin, jos pystyt!" Muutamat
          ihmiset nousivat auttaakseen Abu Jahliä, mutta tämä rauhoitti näitä sanoen: "Jättäkää
          Hamzah rauhaan, sillä kautta Allahin olen tullut loukanneeksi hänen veljenpoikaansa
          pahemman kerran." Tuosta hetkestä alkaen Hamzah seurasi Profeetan (SAWS) opetuksia ja
          hänen kääntymisensä islamiin pani qureishilaiset tajuamaan, että Profeetalla (SAWS) oli
          vahva tukija. Niinpä he joksikin aikaa lopettivat hänen kiusaamisensa. Melko pian
          kuitenkin Qureishin johtomiesten suuttumus alkoi kohota heidän havaittuaan, että
          Profeetta (SAWS) jatkoi opetustointaan. Joukko heitä meni Abu Talibin - hänen setänsä
          joka oli luvannut suojella häntä - puheille. He pyysivät setää puuttumaan asiaan ja
          vaatimaan Profeettaa (SAWS) lopettamaan heidän epäjumaliinsa ja elämäntapaansa
          kohdistamansa hyökkäykset. Vastavuoroisesti he tarjoutuivat antamaan tälle vapauden
          menetellä uskontonsa suhteen miten parhaaksi katsoi. Kun mitään muutosta ei ollut
          havaittavissa, he menivät uudestaan Abu Talibin puheille. Tällä kertaa he uhkasivat, että
          mikäli tämä ei saisi veljenpoikaansa lopettamaan, he kävisivät taisteluun heitä kumpaakin
          vastaan. Abu Talibia kiusasi tämä riita väkensä kanssa, mutta hän ei voinut myöskään
          syödä veljenpojalleen antamaansa sanaa. Hän lähetti sanan Profeetalle (SAWS) kertoen mitä
          oli tapahtunut, ja välitti pyynnön: "Säästä minua ja säästä itseäsi vaikeuksilta; älä
          pane kannettavakseni suurempaa taakkaa kuin mitä jaksan kantaa.”</p>
          <p>Onneksi Abu Bakr sattui eräänä päivänä kulkemaan ohi ja näki miten Umayyah kidutti
          ilalia. Abu Bakr osti orjan isolla rahalla ja laski vapaaksi. Kaikki vainotut muslimit
          eivät olleet yhtä onnekkaita kuin ilal. Monet kärsivät kovia, kaikki kuitenkin säilyivät
          kestävinä ja kärsivällisesti ottivat vastaan koettelemuksensa tietäen tekevänsä oikein
          ja, että heidän palkkansa tulevassa elämässä on oleva suurempi kuin tämän maailman
          onni.</p>
          <p class="ylos"><a href="#header">Takaisin ylös</a></p>
        </div>
        <h3 id="o13">KUNINGAS, JOKA USKOI</h3>
        <div class="division">
          <p>Sitä mukaa kun Profeetan seuraajien lukumäärä kasvoi, lisääntyi myös islamin
          vihamiesten kiukku. Lopulta jotkut muslimeista päättivät lähteä johonkin toiseen maahan
          saadakseen elää rauhassa. Aikaa arkkienkeli Gabrielin ensimmäisestä vierailusta Profeetan
          (SAWS) luokse oli kulunut vain viitisen vuotta ja parisen vuotta aiemmin oli Profeetta
          (SAWS) puhunut julkisesti suurelle yleisölle. Muslimit pyysivät Profeetalta (SAWS) lupaa
          lähteä Mekasta. Tämä suostui sanoen: "Teidän lienee parasta mennä Abessiniaan. Siellä on
          oikeudenmukainen kuningas ja maa on ystävällinen. Oleskelkaa siellä kunnes Allah tekee
          paluunne mahdolliseksi." Muslimit valmistautuivat matkaan. He päättivät odottaa pimeyden
          koittoon asti voidakseen lähteä kenenkään huomaamatta. Ensimmäiset kuusitoista lähtivät
          Mekasta, päästyään Punaisenmeren rannalle, he siirtyivät sen yli Abessiniaan. Seuraavat
          83 miestä ja 19 naista seurasi heitä, toivoen olevansa niin kuninkaan kuin kansankin
          puolesta tervetulleita sinne. Tämä oli islamin ensimmäinen hijrah, eli muutto.</p>
          <p>Mekkalaiset olivat raivoissaan huomattuaan näiden muslimien lähteneen heiltä salassa,
          olihan näiden joukossa monien kaupungin johtavassa asemassa olevien perheitten poikia ja
          tyttäriä. Mekkalaisten suuttumus oli vielä suurempi heidän saatuaan tietää, että muslimit
          olivat saaneet lämpimän vastaanoton Abessiniassa. Qureishin johtajat päättivät lähettää
          kaksi miestä Abessinian kuninkaan luokse toivoen voivansa taivuttaa kuninkaan lähettämään
          muslimit takaisin. Nämä kaksi olivat 'Amr ibn al'As, mitä nokkelin puhuja, ja 'Abd Allah
          ibn Rabi'ah. Ennen tapaamistaan kuninkaan kanssa, he antoivat lahjan jokaiselle tämän
          neuvonantajista, ja siinä yhteydessä viestin: "Muutamat hullut kansamme parista ovat
          tulleet maahanne piileskelläkseen täällä. Johtajamme ovat lähettäneet meidät
          hallitsijanne luokse taivuttaaksemme hänet lähettämään nämä takaisin. Kun me otamme asian
          esille kuninkaanne kanssa, neuvokaa häntä luovuttamaan nämä meidän
          käsiimme."Neuvonantajat lupautuivat menettelemään mekkalaisten toivomalla tavalla. 'Amr
          ibn al-'As ja 'Abd Allah ibn abi Rabi’ah lähtivät sitten kuninkaan puheille, ojensivat
          myös hänelle lahjan sanoen: "Teidän korkearvoisuutenne, nämä ihmiset ovat hylänneet sen
          uskonnon, jota me Mekassa olemme ikimuistoisista ajoista asti seuranneet, eivätkä
          myöskään ole ryhtyneet kristityiksi kuten te." Paikallaolleet kuninkaan neuvonantajat
          kertoivat kuninkaalle mekkalaisten puhuneen totta ja, että tämän tulisi lähettää muslimit
          takaisin oman kansansa luokse. Kuningas suuttui puheesta ja sanoi: "Jumalan nimeen, en
          aio luovuttaa heitä. Nämä, jotka tulivat luokseni pyytäen suojelusta, ja asettuivat
          asumaan maahani valiten minut ennen muita, heidän luottamustaan ei saa pettää. Kutsun
          heidät puheilleni kysyäkseni heiltä asioista, joista nämä miehet ovat maininneet. Jos
          muslimit ovat todellakin sellaisia kuin nämä mekkalaiset väittävät, luovutan heidät ja
          lähetän heidät takaisin kansansa pariin; jos mekkalaiset taas ovat valehdelleet, tulen
          suojelemaan muslimeita. ’Amr oli tuohtunut kuninkaan sanoista, sillä muslimien kuuleminen
          oli vihoviimeisin asia jota hän halusi. Kuningas kutsutti muslimit puheilleen. Kun nämä
          astuivat sisään, he eivät polvistuneet hänen edessään, kuten Abessinian tapa vaati. Muuan
          neuvonantajista kysyi: "Miksi ette polvistu kuninkaan edessä?" "Me polvistumme vain
          Allahin edessä", vastasivat muslimit. Sitten kuningas pyysi näitä kertomaan
          uskonnostaan.</p>
          <p>Ja’ar ibn abi Talib, 'Alin veli ja Profeetan (SAWS) serkku, oli valittu puhumaan
          muslimien puolesta. Hän vastasi: "Oi kuningas, alkujaan me olimme tietämättömiä. Me ja
          meidän esivanhempamme olimme poikenneet sen Abrahamin uskosta, joka yhdessä Ismaelin
          kanssa jälleenrakensi Ka'ban ja palvoi ainoastaan Allahia. Me käytimme kuvapatsaita
          palvoessamme Jumalaa; söimme väärin teurastettua lihaa; emme kunnioittaneen
          kanssaihmistemme oikeuksia; vahvat käyttivät heikompia hyväkseen. Teimme niin hirveitä
          tekoja, etten uskalla niistä edes puhua. Tällaista oli elämämme ennenkuin Allah kutsui
          keskuudestamme Lähettilään, yhden heimolaisistamme, jonka olemme aina tietäneet
          rehelliseksi, vilpittömäksi ja luotettavaksi. Hän kehoitti meitä palvomaan vain Allahia,
          ja luopumaan esi-isiemme pahoista tavoista. Hän kehoitti meitä olemaan totuudellisia ja
          luotettavia, arvostamaan ja auttamaan naapureitamme, kunnioittamaan perheitämme, pane
          maan pisteen pahoille teoillemme ja loputtomalle riitelylle. Hän pyysi meitä huolehtimaan
          orvoista. Hän käski meitä olemaan panettelematta ja olemaan puhumatta pahaa kenestäkään
          naisesta tai miehestä. Hän määräsi meidät palvelemaan vain Allahia ja olemaan palvomatta
          ketään tai mitään hänen rinnallaan. Hän käski meitä rukoilemaan, antamaan almuja ja
          paastoamaan. Me uskomme, että hän on oikeassa ja siksi me seuraamme häntä ja teemme niin
          kuin hän on meitä käskenyt. Mekkalaiset alkoivat hyökkäillä meitä vastaan ja sekaantua
          meidän valoihimme ja uskonnollisiin asioihimme. Niinpä meidän oli jätettävä kotimme ja
          tulimme teidän luoksenne toivoen saavamme oikeutta. " Kuningasta, joka oli kristitty,
          liikuttui näistä sanoista. 'Amrin oli reagoitava nopeasti voittaakseen väittelyn. Hän
          totesi viekkaasti kuninkaalle: "Nämä ihmiset eivät usko Jeesukseen samalla tavalla kuin
          te. Kuningas tahtoi sitten tietää mitä Profeetta (SAWS) oli sanonut Jeesuksesta. Ja'far
          vastasi lausumalla koraanin suuran, jossa kerrotaan Jeesuksesta ja hänen äidistään
          Mariasta. Seuraavassa muutamia säkeitä siitä mitä hän lausui:</p>
          <p class="verse">'ALLAHIN, ARMELIAAN ARMAHTAJAN NIMEEN.<br>
          Mainitse Kirjassa, kuinka Maria vetäytyi perheensä luota itäiseen paikkaan ja kätkeytyi
          heiltä. Me lähetimme Henkemme hänen luokseen sopusuhtaisen ihmisen hahmossa. Maria sanoi:
          "Haen turvaa Armollisesta sinua vastaan. Älä koske minuun, vaan ole hurskas." Hän sanoi:
          "Herrasi on lähettänyt minut antamaan sinulle puhtaan pojan." Maria kysyi: "Kuinka minä
          voisin saada pojan, vaikka yksikään ihminen ei ole koskenut minuun enkä ole tehnyt
          huorin?" Hän vastasi: "Näin sanoo Herrasi: 'Se on minulle helppoa.' Me annamme hänet
          sinulle merkiksi ihmisille ja armomme osoitukseksi." Näin oli päätetty. Maria tuli
          raskaaksi ja vetäytyi kaukaiseen paikkaan. Synnytyspoltot saivat hänet ottamaan tukea
          palmupuusta, ja hän sanoi: "Kunpa olisin kuollut ennen tätä ja vaipunut unohduksiin."
          Silloin ääni huusi hänelle alhaalta: "Älä sure, sillä Herrasi antaa puron kummuta
          jalkojesi juuresta. Ravista palmua, niin se pudottaa sinulle tuoreita, kypsiä taateleita.
          Syö ja juo rauhallisin mielin ja jos näet jonkun, sano: "Olen vannonut Armolliselle
          paastoavan! ja oleväni tänään puhumatta kenellekään." Hän palasi kansansa luo kantaen
          lasta sylisään, ja he sanoivat: "Maria, olet tehnyt ennenkuulumattoman teon. Aaronin
          sisar, ei isäsi ollut paha mies eikä äitisi tehnyt huorin." Maria viittasi lapseen, mutta
          he sanoivat: "Kuinka me voisimme puhua kehdossa makaavan lapsen kanssa?" Lapsi puhkesi
          puhumaan: "Minä olen Jumalan palvelija, ja Hän on antanut minulle Kirjan, tehnyt minusta
          profeetan ja siunannut minut, missä kuljenkin. Hän on määrännyt minut rukoilemaan ja
          antamaan almuja niin kaun kuin elän ja olemaan kuuliainen äitiäni kohtaan; ei Hän ole
          tehnyt minusta niskuroivaa eikä väkivaltaista. Rauha minulle päivänä, jona synnyin, ja
          päivänä, jona minut herätetään henkiin."<br>
          <img src="mohammed/img/koraani.jpg" alt="koraani"><br>
          <span>(Koraani 19:16-33).</span></p>
          <p>Kun kuningas kuuli tämän, hänen silmänsä täyttyivät kyynelistä. Kääntyen
          neuvonantajiensa puoleen, hän sanoi: "Nämä sanat ovat tosiaankin tulleet Jumalalta
          muslimien ja kristittyjen välillä on vain pieni ero .Kaikki se mitä Allahin Lähettiläät,
          niin Jeesus kuin Muhammedkin, ovat välittäneet on lähtöisin samasta lähteestä. "</p>
          <p>Muslimit saivat kuninkaalta takuun elää rauhassa hänen maassaan. 'Amrille palautettiin
          hänen kuninkaalle antamansa lahja ja molemmat mekkalaiset palasivat kotiinsa katkerina ja
          tyytymättöminä.</p>
          <p class="ylos"><a href="#header">Takaisin ylös</a></p>
        </div>
        <h3 id="o14a">QUREISHILAISTEN JULMUUS</h3>
        <div class="division">
          <p><img src="mohammed/img/qur14.jpg" alt=" " title="" class="oikea">Qureishin johtajat
          alkoivat yhä lisääntyvässä määrin huolestua siitä mekkalaisten kahtia jakaantumisesta,
          joka seurasi Profeetan (SAWS) opetustoimesta. Lopulta 'Umar ibn al-Khattab, muuan Mekan
          jalosukuisista, päätyi siihen, että ainoa tapa vaientaa Profeetta (SAWS) oli tappaa
          hänet. Tehtyään päätöksensä hän lähti siitä paikasta etsimään tätä. Matkansa varrella hän
          kohtasi miehen, joka heti näki missä aikeissa 'Umar liikkui. Mies sanoi tälle: "Tutkipa
          ensin oman perheesi tila ennenkuin tapat Muhammedin. Etkö vielä tiedä, että oma sisaresi
          Fatimah on myös muslimi?" 'Umar oli järkyttynyt. Hän ei voinut uskoa kuulemaansa todeksi.
          Siltä seisomalta hän painui sisarensa talolle. Hänen saavuttuaan talon edustalle, hän
          kuuli Fatiman ja tämän aviomiehen lukevan ääneen koraanin lukua eli suuraa TaHa (TH) .
          Kuullessaan veljensä äänen ulkoa Fatimah kätki kirjekäärön, jolle suura oli kirjoitettu
          pukunsa poimuihin. 'Umar syösyi huoneeseen ja tiukkasi: "Mitä oli se hölynpöly, jota
          äsken kuulin? Fatimah kielsi aluksi kaiken. 'Umar menetti malttinsa ja kävi Fatiman
          aviomiehen kimppuun huutaen: "Kerrotaan, että olisit ryhtynyt seuraamaan Muhammedin
          uskontoa!" Fatimah yritti puolustaa miestään, jolloin 'Umar iski myös sisartaan. Silloin
          sisar tunnusti: "Pitää paikkansa, me olemme muslimeita ja uskomme Allahiin sekä Hänen
          Lähettilääseensä, tee mitä haluat! Nähtyään tämän uskon ja rohkeuden 'Umar katui tekoaan
          ja sanoi sisarelleen: "Näytäpä sitä kirjoitusta, jota kuulin teidän juuri lukevan, niin
          että voisin ymmärtää mitä Profeettanne on oikein välittänyt." Fatimah antoi käärön tälle
          (sen jälkeen kun tämä oli puhdistautunut voidakseen koskea siihen). Tämä lupasi palauttaa
          sen myöhemmin.</p>
          <p class="verse">NIMEEN 'ALLAHIN ARMOLLISEN ARMAHTAJAN<br>
          TaHa. Emme ole lähettäneet sinulle Koraania, jotta olisit onneton, vaan varoitukseksi
          niille, jotka pelkäävät. Sen on lähettänyt Hän, joka on luonut maan ja ylhäisen taivaan,
          Armollinen, joka on noussut valtaistuimelleen. Hänelle kuuluu kaikki, mikä on taivaassa
          tai maassa tai niiden välissä tai maan alla. Puhutpa ääneen tai olet vaiti: Hän tietää
          kaiken, myös salaisuudet ja kätkössä olevan. Hän on Allah. Ei ole muuta jumalaa kuin Hän.
          Hänelle kuuluvat kaikki kauneimmat nimet.<br>
          <img src="mohammed/img/koraani.jpg" alt="koraani"><br>
          <span>(Koraani 20:1-6).</span></p>
          <p>Lukiessaan 'Umar äkkiä tajusi, että nämä olivat kauneimmat sanat, jotka hän koskaan
          oli kuullut ja, että tämän uskonnon täytyi olla se ainoa oikea. Miekkansa vielä kädessä,
          hän meni oikopäätä Profeetan talolle ja koputti äänekkäästi ovelle. Muuan Profeetan
          läheisimmistä seuralaisista kurkisti ulos. Siinä seisoi ‘Umar, rohkeudestaan ja
          voimastaan tunnettu mies. Nähdessään 'Umarin kiihtyneessä mielentilassa ja vielä miekka
          kädessään, hän huolestui Profeetan hengen puolesta. Profeetta (SAWS) sensijaan käski
          häntä päästämään 'Umarin sisään ja jättämään heidät kahdenkesken.</p>
          <p>Profeetta (SAWS) tiedusteli 'Umarilta miksi tämä oli tullut, johon tämä vastasi: "Olen
          tullut vannoakseni, ettei ole muuta jumalaa kuin Allah, ja että sinä, Muhammed, olet
          Allahin Lähettiläs." Näitä sanoja lausuessaan hän vielä piteli kädessään sitä miekkaa,
          jolla oli aikonut tappaa Profeetan (SAWS). Tätä samaa miekkaa tultiin sittemmin
          käyttämään Profeetan ja islamin uskon puolustamiseen.</p>
          <p><img src="mohammed/img/kaa14.jpg" alt=" " title="" class="oikea">Niihin aikoihin
          muslimien oli tehtävä Ka'ban kiertäminen, tawaf, salassa ja peläten. 'Umar sensijaan oli
          erityisen rohkea. Heti tunnustettuaan uskonsa, hän meni suoraan Kalaan, kiertäen Pyhän
          huoneen kirkkaassa päivänvalossa, hämmästy neitten mekkalaisten silmien edessä. Kukaan ei
          uskaltanut sanoa sanaakaan. Qureishin johtajat sensijaan alkoivat olla entistä enemmän
          varuillaan ja kokivat islamin koko kaupungin olemassaoloa uhkaavana tekijänä. Sitämukaa
          kun muslimien luku kasvoi, yltyi johtomiesten raivo. Lopulta hekin päätyivät siihen, että
          Profeetta (SAWS) olisi tapettava.</p>
          <p>Kuultuaan näistä suunnitelmista, Abu Talib, Profeetan setä, lähetti välittömästi sanan
          kaikille Abd al-Muttalibin pojille, pyytäen näitä suojelemaan veljenpoikaansa, jonka nämä
          myös lupautuivat tekemään. Kun qureishilaisille kirkastui, etteivät he tämän suojelun
          vuoksi voisi tappaa Profeettaa (SAWS), he päättivät sen asemesta hyljeksiä häntä ja hänen
          seuralaisiaan. Tätä koskeva julistuskin ripustettiin Ka’baan. Siinä todettiin, ettei
          kenelläkään kaupunkilaisella ollut oikeutta olla missään tekemisissä Profeetan (SAWS) ja
          hänen vakonsa kanssa, ei edes myydä näille juotavaa, syötävää eikä liioin mitään
          muutakaan. Alkuun muslimit saivat tukea Profeetan klaanilaisilta, bani Hashimeilta. Eräät
          näistä eivät olleet muslimeita, mutta osoittivat lojaalisuuttaan kärsimällä näiden
          kerällä. Elämä kävi kuitenkin yhä hankalammaksi ja ruoka oli vähissä. Muiden
          qureishilaisten vihamielisyys Profeettaa (SAWS) kohtaan meni niin pitkälle, että kun
          seuralaiset halusivat ostaa Mekan ohikulkeneelta karavaanilta tarvikkeita, Abu Lahab,
          yksi muslimien pahimmista vihollisista, tarjosi kymmenkertaista hintaa näiden tavaroista.
          Tällä tempullaan hän esti muslimeita ostamasta tavaroita, joita nämä epätoivoisesti
          tarvitsivat. Noina kauhean kohtelun vuosina tapahtui ihmeellisiä asioita. Sensijaan, että
          islam olisi tullut heikommaksi, se entisestään vahvistui. Allah lähetti yhä uusia ja
          uusia ilmoituksia. Oli kuin muslimeita olisi vahvistettu ja puhdistettu heidän
          kohtaamiensa vaikeuksien kautta; heidän uskonsa pantiin koetukselle. Joka vuosi. Mekan
          pyhiinvaelluksen aikoihin, sinne tuli ihmisiä kaikkialta Arabiasta. Nämä pyhiinvaeltajat
          saattoivat todeta sen julmuuden ja vääryyden, jota qureishilaiset muslimeille osoittivat.
          Monet olivat pahoillaan Profeetan (SAWS) ja hänen seuralaistensa puolesta. Qureishilaiset
          alkoivat myös hävetä raakaa menettelyään, etenkin kun monet muslimeista olivat heidän
          serkku jaan tai muita lähisukulaisia. Loppujen lopuksi, kolmen vuoden kuluttua heistä
          alkoi tuntua siltä, että oli aika lopettaa muslimien rääkkäys. Niinpä he päättivät ottaa
          asiaa koskevan julistuksen alas Kajasta. Heidän hämmästyksekseen madot olivat syöneet
          paperipalasen lähes kokonaan, vain päällekirjoitus: <strong>'Sinun nimeesi. Oi
          Allah'</strong>, oli säilynyt.</p>
          <p class="ylos"><a href="#header">Takaisin ylös</a></p>
        </div>
        <h3 id="o14">SURUJEN VUOSI</h3>
        <div class="division">
          <p>Profeetta (SAWS) ja hänen seuralaisensa palasivat normaaliin elämänmenoonsa.
          Koettelemusten vuodet olivat kuitenkin heikentäneet Khadijan terveyttä, hän sairastui ja
          kuoli melko pian. Hänessä Profeetta (SAWS) menetti rakastamansa vaimon, ystävän ja
          tukijan, joka ensimmäisenä oli omaksunut islamin. Hänessä Profeetalla (SAWS) oli ollut
          pakopaikka kaikista huolistaan, joka hyväsydämisyytensä vuoksi oli ollut paras kumppani
          koettelemusten keskellä. Profeetta (SAWS) oli rakastanut häntä syvästi. Tämä tapahtui
          vuonna 619 j.Kr, joka myöhemmin sai nimen 'Surujen vuosi'. Ei kauaakaan tämän jälkeen.
          Profeetta Muhammedin setä ja suojelija, Abu Talib, myöskin kuoli. Abu Talib oli ollut
          eräs Mekan arvostetuimpia miehiä - kuuluen Qureishin johtohahmoihin. Huolimatta siitä,
          että hän ei koskaan ollut islamin seuraaja, hän oli suojellut Profeettaa (SAWS) tämän
          vihollisilta. Tapahtuma ei ollut Profeetalle (SAWS) ainoastaan surullinen - sen myötä
          tilanne muuttui hänelle vaaralliseksi. Arabien tavan mukaan jokainen, joka on jonkun
          toisen suojeluksessa, on turvassa niin kaun kuin hänen suojelijansa elää. Sedän kuoltua
          Profeetalla ei enää ollut suojelijaa. Profeetan viholliset riemuitsivat nähdessään hänet
          surun vallassa, ilman lohduttavaa ja tukevaa vaimoa, ja ilman suojelevaa setäänsä. He
          alkoivat kohdella häntä inhottavammin kuin koskaan ennen. Jopa pikkulapset häpäisivät
          häntä. Muuan nuori mies heitti suorastaan lantaa hänen päällensä. Profeetta (SAWS) jatkoi
          matkaansa kotiin tekemättä asiasta numeroa. Kun eräs hänen tyttäristään kiiruhti
          itkukurkussa pesemään sitä pois, hän lohdutti tätä sanoen: "Älä itke pikkutyttöseni,
          Allah on suojeleva isääsi." Abu Talib oli ollut Profeetan viimeinen side qureishilaisiin
          ja nyt Profeetta (SAWS) tunsi, ettei islam voinut edetä Mekassa, koska ihmisten sydämet
          olivat häneltä suljetut. Niinpä hän päätti matkustaa Ta'ifiin, josta toivoi löytävänsä
          tukea. Hän vaelsi jalkaisin koko kaupunkien välisen, 70 kilometrin matkan. Siellä hän
          saarnasi kaikkialla, missä ihmiset kokoontuivat. Kukaan ei kuitenkaan halunnut kuunnella
          häntä. Hän tapasi merkittävimpien klaanien johtajat, mutta nämäkään eivät halunneet häntä
          kuunnella. Nämä eivät jääneet pelkästään välinpitämättömiksi hänen sanomalleen, vaan
          suorastaan nauroivat hänelle, määräsivät jopa orjansa häpäisemään ja kivittämään häntä.
          Murhemielin jätti Profeetta (SAWS) kaupungin ja löysi lopulta rauhaisan sopen kaupungin
          laidalta. Siinä muurin varjossa hän saattoi olla hetkisen yksinään. Siinä hän rukoili
          Allahia seuraavin sanoin:</p>
          <p class="hadith">'Oi Allah, Sinulle valitan heikkouttani, avuttomuuttani ja
          alhaisuuttani ihmisten edessä. Oi Sinä kaikkein Armollisin, Sinä olet heikkojen Herra, ja
          Sinä olet minun Herrani. Kenen käsiin jätät minun kohtaloni? Muukalaisenko, joka häpäisee
          minua vaiko vihollisen, jolle olet antanut vallan ylitseni? Jos olet minulle vihoissasi,
          en välitä miten minun käy. Sinun suosiosi on minun ainoa päämääräni. Turvaudun Sinun
          Valkeuteesi, joka valaisee pimeyden ja josta tämä maailma ja kaikki muu sen ohella ovat
          riippuvaisia, varoen ettet suuttuisi ja ettei vihasi syttyisi minuun. Sinua on meidän
          miellyttäminen kunnes olet meihin täysin tyytyväinen. Ei ole muuta voimaa eikä mahtia
          kuin Sinä.<br>
          <img src="mohammed/img/hadith.jpg" alt=""><br></p>
          <p><img src="mohammed/img/tai15.jpg" alt=" " title="" class="oikea">Muuri, jonka äärellä
          Profeetta (SAWS) istui, ympäröi kahden veljeksen omistamaan puutarhaa. Kun nämä kuulivat
          hänen rukouksensa, heräsi heissä myötätunto häntä kohtaan ja he lähettivät yhden
          orjistaan hänen luokseen mukanaan vadillinen rypäleitä. Ennen kuin alkoi syödä, Profeetta
          (SAWS) sanoi Bismillah - Allahin nimeen. Palvelija, jonka nimi oli Addas, hämmästeli
          näitä sanoja, jollaisia hän ei ennen ollut kuullut. "Kautta Allahin", virkkoi Addas,
          "tässä maassa ei ole tapana puhua noin. "Mistä maasta sinä oikein tulet, ja mikä on
          uskontosi Addas?" Tiedusteli Profeetta (SAWS). "Olen kristitty assyrialaisesta Niiniven
          kaupungista", tämä vastasi. "Siis Joonaan, Mattaan pojan kaupungista", jatkoi siihen
          Profeetta (SAWS). "Miten sinä voit tietää hänestä?" Kysyi Addas. "Hän on veljeni - hän
          oli profeetta ja minä olen profeetta", vastasi Allahin Lähettiläs (SAWS). Addas kumartui
          maahan, suuteli sitten Profeetan päätä, käsiä ja jalkoja, sillä nyt hän tajusi, että tämä
          oli todellakin oikea Profeetta. Profeetta jatkoi kulkuaan takaisin kohti Mekkaa. Hän oli
          nyt valmis kohtaamaan kaiken mitä eteen tulisi, sillä hän tiesi, ettei Allah koskaan
          hylkäisi häntä. Hänen matkansa Tahtiin ei ollut ollut turha, sillä kristitty Addas oli
          siirtynyt islamiin. Matka oli alkusysäys tuleville, suurille muutoksille.</p>
          <p class="ylos"><a href="#header">Takaisin ylös</a></p>
        </div>
        <h3 id="o15">YÖLLINEN MATKA JA KÄYNTI TAIVAASSA</h3>
        <div class="division">
          <p>Eräänä yönä. Profeetan (SAWS) nukkuessa Ka'ban lähellä, samalla paikalla, jolla Abd
          a-Muttalib tapasi nukkua, arkkienkeli Gabriel herätti hänet. Jälkeenpäin Profeetta
          kuvaili mitä oli tapahtunut: "Nousin pystyyn ja hän tarttui käteeni kuljettaen minua
          rinnallaan kohti moskeijan ovea, jossa seisoi valkea eläin, jolla ratsastaisimme."</p>
          <p><img src="mohammed/img/alaksa16.jpg" alt=" " title=
          "The front entrance to the Al Aqsa Mosque" class="oikea">Profeetta (SAWS) kertoi sitten
          miten he arkkienkelin kanssa nousivat eläimen selkään ja matkasivat Mekasta kauas
          Jerusalemin al-Aqsa moskeijaan. Siellä Profeetta (SAWS) tapasi Abrahamin, Mooseksen ja
          Jeesuksen profeetta joukon keskellä. Profeetta Muhammed (SAWS) toimi rukouksen johtajana,
          imaamina, heidän rukoillessaan. Sen jälkeen hänelle tuotiin kaksi ruukkua: toisessa
          viiniä ja toisessa maitoa. Hän valitsi maidon ja kieltäytyi viinistä. Tällöin arkkienkeli
          Gabriel totesi: "Muhammed sinä olet oikeaan, kohti fitraa eli ihmisen todellista luontoa
          kohti, johdettu. Samoin on oleva kansakuntasi (ummasi) laita. Viini on teiltä kielletty."
          Profeetta (SAWS) kertoi myös miten he kulkivat taivaan porttien läpi ja näkivät
          lukemattomia enkeleitä. Niiden joukossa oli myös Malik, Helvetin vartija, joka ei koskaan
          hymyile. Tämä astui esiin ja väläytti Profeetalle (SAWS) näkymän Helvetistä ja niiden
          hirvittävästä osasta, jotka joutuvat kärsimään siellä. Tämän jälkeen enkelit kuljettivat
          häntä halki seitsemän taivaan, yhdestä toiseen. Siinä kulkiessaan he tapasivat uudestaan
          Jeesuksen, Mooseksen (arabiaksi Musa)ja Abrahamin (Ibrahim). Profeetta totesi, ettei
          koskaan ollut tavannut enemmän häntä itseään muistuttavaa miestä kuin Abraham. Hän näki
          myös Johanneksen (arabiaksi Yahya), Joosefin (Yusuf), Eenokin (Idris) ja Aaronin (Harun).
          Lopulta saavuttiin äärimmäiselle Lootuspuulle, sidrat al-muntaha'lle, paikkaan, jossa
          yksikään aikaisempi Profeetta ei ollut käynyt. Siellä Profeetta (SAWS) sai muslimien
          uskoa koskevan ilmestyksen.</p>
          <p class="verse">ALLAHIN, ARMELIAAN ARMAHTAJAN NIMEEN<br>
          'Profeetta uskoo siihen, mitä on saanut Herraltaan, ja samoin uskovaiset. Molemmat
          uskovat Allahiin, Hänen enkeleihinsä, Kirjoihinsa ja profeettoihinsa. Me emme tee eroa
          profeettojen välillä. Uskovat sanovat: "Me kuulemme ja tottelemme. Herramme, anna meille
          anteeksi. Sinun luoksesi me kuljemme."'<br>
          <img src="mohammed/img/koraani.jpg" alt="koraani"><br>
          <span>(Koraani 2:285).</span></p>
          <p>Sitten hänet vietiin Allahin läsnäolon valkeuteen, jossa hän sai ohjeen, että
          muslimien tulisi rukoilla 50 kertaa päivässä. Profeetta (SAWS) muisteli tapausta
          seuraavasti. "Paluumatkalla kohtasin Mooseksen ja miten hyvä ystävä hän olikaan! Hän
          kysyi minulta montako rukousta oli määrätty suoritettavaksi. Kun mainitsin hänelle
          50:stä, hän totesi: 'Rukous on vakava asia ja toisaalta väkesi on uskossaan heikko, mene
          hän takaisin Herrasi tykö ja pyydä häntä vähentämään niiden lukua, sekä itseäsi että
          yhteisöäsi ajatellen.' Tein työtä käskettyä, ja Hän vähensi niiden lukua kymmenellä.
          Jälleen tapsin Mooseksen ja toisti aiemmat sanansa. Niin jatkui kunnes vuorokautisten
          rukousten luku päätyi viiteen. Vieläkin Mooses toisti entiset sanansa. Totesin siihen,
          että olin jo käynyt Herrani luona pyytämässä vähennystä niin monta kertaa, etten kehtaisi
          tehdä sitä enää. Jokainen teistä, joka rukoilee viidesti päivässä, saa siitä
          viidenkymmenen rukouksen palkkion."</p>
          <p>Palattuaan Mekkaan hän kertoi heti aamulla tapauksesta qureishilaisille. Useimmat
          näistä sanoivat: "Tämä on naurettavaa! Karavaanin matka Syyriaan ja takaisin kestää
          kuukauden. Miten sinä saattaisit tehdä sellaisen matkan vain yhdessä yössä?" Jopa monet
          muslimeista olivat ymmällään ja halusivat Profeetan (SAWS) selittävän asiaa. Jotkut
          ryntäsivät uutisen kera Abu Bakrin juttusille. Tämä sanoi: “Kautta Allahin, jos kerran
          Muhammed (SAWS) on niin sanonut, silloin sen on oltava totta. Ajatelkaapa vähän, kun
          Profeetta (SAWS) kertoo meille, että Allahin sana tulee hänelle suoraan taivaasta tänne
          maan pinnalle mihin vuorokauden aikaan tahansa, me uskomme häntä. Eikö se sentään olekin
          suurempi ihme kuin tämä, jota te tässä epäilette?" Sitten Abu Bakr lähti moskeijaan,
          jossa kuuli Profeetan yksityiskohtaisen kuvauksen Jerusalemista. Sen kuultuaan, hän
          totesi: "Oi Allahin Profeetta! Kuvauksesi vastaa täysin todellisuutta." Siitä päivästä
          alkaen Abu Bakr sai kunnianimen 'AlSiddiq', se tarkoittaa henkilöä, joka sanoillaan
          vahvistaa totuuden.</p>
          <p>Myös muut alkoivat uskoa Profeetan kertomusta, kun tämä kuvaili matkallaan ilmasta
          käsin näkemiään karavaaneja. Hän kertoi epäilijöille missä paikoissa hän oli niitä
          nähnyt, ja minkälaisia tavaroita ne kuljettivat, ja milloin ne saapuisivat Mekkaan.
          Kaikki mitä Profeetta (SAWS) oli sanonut paljastui todeksi kun karavaanit saapuivat
          perille kerrotussa ajassa ja hänen kuvauksensa mukaisesti lastattuina.</p>
          <p class="verse">'ALLAHIN, ARMELIAAN ARMAHTAJAN NIMEEN.<br>
          Ylistetty olkoon Hän, joka näyttääkseen palvelijalleen merkkejään kuljetti yöllä hänet
          suojatusta temppelistä kaukaisimpaan temppeliin, jonka tienoon me olemme siunanneet. Hän
          on Kuuleva, Näkevä.'<br>
          <img src="mohammed/img/koraani.jpg" alt="koraani"><br>
          <span>(Koraani 17:1).</span></p>
          <p class="verse">'Kautta tähden, kun se laskee, ei toverinne ole harhaantunut eikä kulje
          eksyksissä. Ei hän puhu halujensa mukaan tämä on ilmestys, joka annetaan hänelle. Sen on
          hänelle opettanut voimallinen, väkevä. Hän nousi ylös, kunnes oli ylimmässä
          taivaanrannassa. Sitten hän tuli lähemmäs ja laskeutui, kunnes oli vain kahden
          nuolenkantaman päässä tai vieläkin lähempänä. Sitten hän antoi palvelijalleen
          ilmoituksen. Ei hänen sydämensä valehtele siitä, minkä hän näki. Kiistelettekö te hänen
          kansaan siitä, minkä hän omin silmin näki? Hän näki hänen laskeutuvan toisenkin kerran
          äärimmäisen Lootuspuun luona, missä on levon puutarha. Lootuspuun peitti se, mikä peitti;
          ei hänen katseensa pettänyt eikä eksynyt. Hän on nähnyt Herransamahtavimpia
          merkkejä.'<br>
          <img src="mohammed/img/koraani.jpg" alt="koraani"><br>
          <span>(Koraani 53:1-18).</span></p>
          <p class="ylos"><a href="#header">Takaisin ylös</a></p>
        </div>
        <h3 id="o16">AQABAN SOPIMUS</h3>
        <div class="division">
          <p><img src="mohammed/img/med17.png" alt=" " title=" " class="oikea">Yathribin pääheimot
          olivat Aws ja Khazraj. Kummatkin olivat vaikutusvaltaisia ja alituisessa sodassa
          keskenään. Lisäksi ne kummatkin harjoittivat kuvainpalvontaa. Siellä eleli myös paljon
          juutalaisia, jotka sen ajan arabeista poiketen, tiesivät, että oli olemassa vain yksi
          Jumala, jota he myös palvoivat. He olivat useasti kertoneet arabeille, että näille olisi
          tulossa Profeetta. Ka'baan suuntautuvan pyhiinvaelluksen aika koitti jälleen kerran.
          Monet yathribilaiset suuntasivat kulkunsa sinne, heidän mukanaan kuusi Khazrajin miestä.
          He olivat kuulleet Profeetta Muhammedin saarnoista ja arvelivat tämän olevan sen
          Profeetan, josta juutalaiset olivat heille kertoneet. Niinpä he päättivät käydä tämän
          puheilla Mekassa ollessaan. He tapasivat Profeetan (SAWS) 'Aqaba nimisessä paikassa.
          Mekan lähistöllä. Tämä pyysi heitä istumaan kansaan ja alkoi selvittää heille islamin
          merkitystä, lausuen samalla jakeita Koraanista. Kun nämä kuulivat Koraania lausuttavan,
          heidän sydämensä liikuttuivat syvästi, ja heistä tuli muslimeita. Lähtiessään Mekasta he
          lupasivat palata seuraavana vuonna. He palasivat Yathribiin islam sydämissään. Kun he
          alkoivat kertoa sukulaisilleen ja ystävilleen siitä mitä olivat Profeetalta (SAWS)
          kuulleet, yhä useampia ihmisiä siirtyi islamiin. Vuosi vierähti ja uuden pyhiinvaelluksen
          aika koitti. Kaksitoista Yathribin merkkimiestä lähti Mekkaan tapaamaan Profeettaa
          (SAWS). He lupasivat tällöin uskollisesti palvella häntä ja islamin asiaa. Vasta
          vuoroisesti Profeetta (SAWS) lähetti yhden ystävistään, Mus'ab ibn Umayrin, näiden mukana
          Yathribiin opettamaan Koraania ja uutta uskontoa. Vielä kului yksi vuosi. Yhä suurempi
          joukko Yathribin muslimeita tuli Mekkaan pyhiinvaellukselle. Tässä yhteydessä
          järjestettiin yöllinen tapaaminen Profeetan (SAWS) kanssa. 73 miestä ja yksi nainen
          Yathribista oli läsnä kun Profeetta (SAWS) saapui setänsä al-'Abbasin kanssa paikalle.
          Tässä kokouksessa Yathribin miehet sitoutuivat suojelemaan ja puolustamaan Profeettaa
          (SAWS) ja hänen seuralaisiaan, mikäli nämä asettuisivat asumaan Yathribiin. Tämä lupaus
          sai myöhemmin nimen 'Aqaban sopimus. Tämä sopimuksella tuli olemaan onnelliset
          seuraukset.Vaikka islam Yathribissa kasvoikin. Mekan muslimit joutuivat aina vaan
          kärsimään. Niinpä Profeetta (SAWS) kehoitti ystäviään ja seuralaisiaan menemään
          Yathribiin, jossa nämä olisivat turvassa. Useimmat heistä käyttivätkin tätä tilaisuutta
          hyväkseen. Kaikista kärsimyksistään huolimatta, Profeetta (SAWS) ei saanut lupaa
          taistella vihollisiaan vastaan. Allah neuvoi häntä antamaan anteeksi niille, jotka
          loukkasivat häntä, tai jotka eivät piitanneet kuunnella hänen sanomaansa. Lopulta
          qureishilaisten sydämet olivat siinä määrin sulkeutuneet Allahin sanomalle, ja heidän
          kovasydämisyytensä Profeettaa (SAWS) ja tämän seuralaisia kohtaan saavutti sellaiset
          mittasuhteet, että Allah antoi Profeetalle (SAWS) luvan taistella niitä vastaan, jotka
          pyrkivät vahingoittamaan häntä tai hänen seuralaisiaan.</p>
          <p class="verse">ALLAHIN, ARMELIAAN ARMAHTAJAN NIMEEN.<br>
          Niille, joita vastaan taistellaan, on annettu lupa taistella, koska heille on tehty
          vääryyttä. Allah kyllä kykenee heitä auttamaan. Heidät on ajettu kodeistaan ilman muuta
          syytä kuin että he sanoivat:"Allah on Herramme."<br>
          <img src="mohammed/img/koraani.jpg" alt="koraani"><br>
          <span>(Koraani 22:39-40).</span></p>
          <p>Qureishilaiset alkoivat pelätä Profeettaa (SAWS), sillä nyt he tajusivat, että hän
          olisi tarpeeksi vahva taistelemaan heitä vastaan, ja että hänellä oli siihen Allahin
          lupa. Heillä oli myös tiedossaan se, että yathribilaiset olivat nyttemmin valmiit
          suojelemaan häntä. Havaittuaan muslimien jättävän kaupungin, he päättivät tappaa
          Profeetan (SAWS), ennen kuin tämä ehtisi liittyä seuralaisiinsa Yathribissa. Tällä tavoin
          he toivoivat tekevänsä kertakaikkisen lopun islamista.</p>
          <p class="ylos"><a href="#header">Takaisin ylös</a></p>
        </div>
        <h3 id="o17">AL-HIJRAH</h3>
        <div class="division">
          <p>Kaikkien siteitten katkaiseminen omaan kotiin yksinomaan Allahin asian vuoksi . Sen
          jälkeen kun hänen seuralaisensa olivat lähteneet Profeetta (SAWS) itse odotteli Allahilta
          lupaa kaupungin jättämiseen. Abu Bakr ja 'Ali pysyttelivät hänen kanssaan. Lisäksi
          Mekassa oli joitakin muita muslimeita, joita qureishilaiset eivät päästäneet lähtemään.
          Abu Bakr tapasi anoa Profeetalta (SAWS) lupaa lähteä Yathribiin, mutta Allahin Lähettiläs
          (SAWS) hillitsi tätä sanoen: "Älä hätäile; saattaapa olla niin, että Allah antaa sinulle
          matkaseuraa. " Qureishin johtomiehet kokoontuivat Qusaiyhin, esivanhempiensa taloon,
          kuten vanha tapa vaati aina silloin kun piti tehdä tärkeitä päätöksiä. Heidän oli
          löydettävä keino, jolla päästäisiin eroon Profeetta Muhammedista (SAWS) ennen kuin tämä
          ehtisi liittyä ystäviensä seuraan Yathribissa. Kesken heidän kiivaan keskustelunsa,
          Paholainen ilmestyi ovelle arvokkaan ja miellyttävän vanhuksen hahmossa. Kun he näkivät
          tämän vanhan herrasmiehen siinä seisomassa, he kysyivät tältä kuka hän oikein oli. Tämä
          kertoi olevansa muuan vuorilta kotoisin oleva sheikki, joka oli kuullut qureishilaisten
          aikeista, ja arveli voivansa antaa muutamia neuvoja asiassa. Koska mies vaikutti
          viisaalta, he kutsuivat tämän sisään. Kukin johtajista toi esiin omat ideansa siitä mitä
          olisi tehtävä, mutta he eivät päässeet yksimielisyyteen siitä mikä olisi parasta. Vihdoin
          Abu Jahl esitti oman suunnitelmansa. Suunnitelman mukaan kukin klaani asettaisi käyttöön
          nuoren, miekalla varustetun sotilaan. Nämä nuorukaiset asettuisivat väijytykseen
          Profeetan talon ympärille, ja hyökkäisivät hänen kimpuunsa heti kun tämä tulisi ulos
          talostaan. Näin he pääsisivät eroon hänestä - ja tappaminen lankeasi klaanien niskoille,
          jolloin Profeetan suku ei kykenisi hakemaan siitä hyvitystä. Kun vanhan miehen hahmossa
          ollut Paholainen kuuli ehdotuksen, hän totesi: "Tämä mies on oikeassa, minun mielestäni
          tämä on ainoa ratkaisu!" Niin lähtivät Qureishin johtajat kukin tahoilleen valmistelemaan
          Profeetan (SAWS) murhaamista.</p>
          <p class="verse">ALLAHIN, ARMELIAAN ARMAHTAJAN NIMEEN.<br>
          'Kun uskottomat juonittelivat sinua vastaan vangitakseen tai tappaakseen sinut tai
          ajaakseen sinut pois, he punoivat juoniaan ja Allah punoi juoniaan, mutta Allah punoo
          parhaat juonet. '<br>
          <img src="mohammed/img/koraani.jpg" alt="koraani"><br>
          <span>(Koraani 8:30).</span></p>
          <p>Ennenkuin suunniteltu murhayö koitti, arkkien keli Gabriel tuli Profeetan (SAWS)
          luokse sanoen: "Älä nuku tänä yönä omassa vuoteessasi." Profeetta (SAWS) tajusi mitä oli
          tekeillä. Hän pyysi 'Alia kääriytämään hänen huopaansa ja nukkumaan hänen paikallaan. Hän
          myös lupasi, ettei tällä olisi mitään pelättävää. Yön laskeuduttua, Qureishin nuoret
          miehet asettuivat väijytykseen Profeetan (SAWS) talon ympärille odottamaan, tämä tulisi
          ulos. Varmis tuttuaan siitä, että 'Ali olisi turvassa. Profeetta (SAWS) jätti talon.
          Juuri sillä hetkellä Allah sokaisi sotureitten silmät, eivätkä nämä kyenneet näkemään
          Profeettaa (SAWS). Tämä otti maasta kourallisen tomua, viskasi sen näitten ylle ja lausui
          seuravat Koraanin jakeet:</p>
          <p class="verse">'ALLAHIN, ARMELIAAN ARMAHTAJAN NIMEEN.<br>
          Ya Siin. Kautta viisaan Koraanin, sinä olet lähettiläs ja kuljet oikealla tiellä.
          Mahtava, Armelias on lähettänyt tämän, jotta varoittaisit ihmisiä, joiden isiä ei
          varoitettu ja jotka kulkivat suruttomina. Sana on käynyt toteen useimpien kohdalla,
          eivätkä he usko. Me olemme asettaneet heidän kaulaansa kahleen, joka yltää poskiin asti,
          niin että heidän on pidettävä päänsä koholla. Me olemme laittaneet muurin heidän eteensä
          ja muurin heidän taaksensa ja me olemme peittäneet heidät, niin etteivät he näe. '<br>
          <img src="mohammed/img/koraani.jpg" alt="koraani"><br>
          <span>(Koraani 36:1-9).</span></p>
          <p><img src="mohammed/img/gha18.jpg" alt=" " title="Thawr Mountain" class="oikea">Nuoret
          miehet odottelivat koko yön ja olivat raivoissaan nähdessään 'Alin tulevan (Profeetan
          asemesta) ulos talosta. He tajusivat suunnitelmansa pettäneen täysin. Samanaikaisesti
          Profeetta (SAWS) meni Abu Bakrin taloon ja kertoi tälle: "Allah on ilmoittanut minulle,
          että nyt on aika jättää Mekka. "Lähdemmekö yhdessä?" kysyi Abu Bakr. "Yhdessä", vastasi
          Profeetta (SAWS). Abu Bakr itki ilosta, tajutessaan että hänelle luvattu matkaseura oli
          itse Profeetta (SAWS) . Sitten hän sanoi: "Oi Allahin Lähettiläs, tässä on kaksi kamelia,
          joita olen pitänyt valmiina tämän varalta." Ja niin lähtivät he kaksi kohti etelää,
          piiloutuakseen Thawr-vuoren luolaan. Heidän päästyään kaupungin ulkopuolelle Profeetta
          (SAWS) katsahti taakseen ja virkkoi: "Koko Allahin maailmassa olet sinä Hänelle ja
          minulle kaikkein rakkain paikka; mikäli kansani ei olisi ajanut minua pois, en olisi
          sinua koskaan jättänyt." Kun qureishilaisille valkeni, että Profeetta seuralaisineen oli
          tiessään, he lähtivät ajojahtiin hänen peräänsä. Etsintää suoritettiin joka suunnalla.
          Kolmen päivän päästä he saapuivat sen luolan suulle, jossa Profeetta (SAWS) ja Abu Bakr
          piileskelivät. Ihme varjeli heitä: hämähäkki oli kutonut verkkonsa luolan suulle ja
          kyyhkynen tehnyt pesänsä sen eteen. Mekkalaisten seistessä luolan suulla, vain hämähäkin
          verkko erotti heidät karkulaisista. Abu Bakr alkoi jo pelätä pahinta, kuiskuttaen
          Profeetalle (SAWS): "Ne ovat aivan vieressä. Mikäli yksikin heistä sattuu kääntämmän
          päänsä tännepäin, me paljastumme."</p>
          <p>Profeetta (SAWS) kuitenkin rauhoitteli tätä sanoen:</p>
          <p class="verse">"Entäpä jos kahdella ihmisellä onkin seuranaan kolmas: itse Allah?” Älä
          sure; Allah on meidän kanssamme."<br>
          <img src="mohammed/img/koraani.jpg" alt="koraani"><br>
          <span>(Koraani 9:40).</span></p>
          <p>Hetken kuluttua etsintäpartio päätteli, ettei kukaan voinut olla luolassa, sillä
          hämähäkin verkko ei voisi muutoin olla ehjä, eikä kyyhkynen pesiä luolan suulla. Niin he
          jatkoivat matkaansa käymättä edes koko luolassa.</p>
          <p>Kolme päivää myöhemmin Profeetta (SAWS) ja Abu Bakr kokivat voivansa rauhassa jatkaa
          matkaansa. Abu Bakrin poika, ‘Amir, oli järjestänyt valmiiksi kolme kamelia ja oppaan
          matkalle kohti Yathribia. ' Amir istuisi isänsä takana kamelin selässä. Samanaikaisesti
          Qureishin johtomiehet palasivat Mekkaan ja tarjosivat sadan kamelin palkkiota sille, joka
          nappaisi Profeetan (SAWS). Yrittäjien joukossa oli muuan kuuluisa soturi, ainoa jolle
          tehtävästä suoriutuminen oli käytännössä mahdollista. Aina kun hän lähestyi Profeettaa,
          hänen hevosensa painui äkillisesti polvilleen hiekkaan. Tämä tapahtui kolmasti, jolloin
          mies tajusi, että Profeetalla (SAWS) oli turvanaan hänelle tuntematon, vahvempi voima.
          Niinpä hän palasi Mekkaan, jossa varoitti, kokemuksiinsa viitaten, ihmisiä jatkamasta
          ajojahtia.</p>
          <p class="verse">'ALLAHIN, ARMELIAAN ARMAHTAJAN NIMEEN.<br>
          Vaikka te ette auta Profeettaa, auttoi Allah häntä, kun uskottomat ajoivat hänet pois
          vain yhden miehen seurassa ja kun he olivat luolassa ja hän sanoi toverilleen: "Älä sure
          Allah on meidän kanssamme." Silloin Allah lähetti säkinänsä heidän ylleen ja auttoi häntä
          joukoin, joita te ette voineet nähdä, ja antoi uskottomien jäädä häviölle. Allahin sana
          on voitollinen, ja Hän on mahtava, Viisas.'<br>
          <img src="mohammed/img/koraani.jpg" alt="koraani"><br>
          <span>(Koraani 9:40).</span></p>
          <p><img src="mohammed/img/hij18.jpg" alt=" " title=" " class="oikea">Tätä Profeetan
          (SAWS) matkaa Mekasta kutsutaan Hijraksi, tai muutoksi. Se oli ensimmäinen askel kohti
          islamin leviämistä koko maailmaan. Muslimien ajanlasku (kalenteri) alkaa tuosta, Hijran
          vuodesta.</p>
          <p class="ylos"><a href="#header">Takaisin ylös</a></p>
        </div>
        <h3 id="o18">TULO YATHRIBIIN</h3>
        <div class="division">
          <p>Kun yathribilaiset kuulivat, että Profeetta (SAWS) oli lähtenyt Mekasta kohti
          Yathribia, he alkoivat innolla odottaa hänen tuloaan. Joka aamu he riensivät kaupungin
          laidalle tähyämään josko häntä näkyisi tulevaksi. Vihdoin, maanantaina syyskuun 27.
          päivänä vuonna 622 jKr, joku näki hänen tulevan ja huusi: "Täällä on Muhammed, Allahin
          Lähettiläs (SAWS) on saapunut!" Kaikki muslimit lähtivät tervehtimään häntä huutaen
          samalla: "Allahu Akbar! Allah on suurin! Muhammed, Allahin Lähettiläs on täällä! Naiset
          ja lapset lauloivat osoittaakseen iloaan hänen tulostaan. Profeetta (SAWS) saapui
          kaupunkiin yhdessä ystävänsä Abu Bakrin kanssa. Useimmat kaupunkilaisista eivät olleet
          aikaisemmin nähneet häntä, eivätkä hänen ympärilleen kerääntyessään tienneet kumpi
          miehistä olisi Profeetta (SAWS). Asia selkeni heille kun Abu Bakr levitti viittansa
          suojaamaan häntä polttavalta auringolta. Yathribia alettiin sittemmin kutsua Medinaksi,
          Kaupungiksi.</p>
          <p>Allahin Lähettiläs (SAWS) oleskeli ensimmäiset kolme päivää Qubaa’sa, kaupungin
          edustalla olevassa paikassa. Saapumisensa jälkeisenä perjantaina Profeetta (SAWS) johti
          yhteisrukouksen. Tämän päätyttyä monet kaupungin rikkaimmista kutsuivat häntä asumaan
          luokseen ja jakamaan omaisuutensa. Hän kuitenkin kieltäytyi ja osoittamalla kameliaan,
          Qaswaa', totesi: "Antakaa tämän näyttää paikka." Hän tiesi, että kameli Allahin
          komennossa johdattaisi hänet paikkaan johon asettua. He laskivat kamelin menemään. Jonkin
          matkaa kuljettuaan se polvistui erään, bani an-Najjaarin klaanille kuuluvan talon
          viereen. Profeetan äiti sattui kuulumaan samaan sukuun. Taloa käytettiin taatelien
          kuivauspaikkana. Se kuului kahdelle orpopojalle nimeltään Sahl ja Suhayl, jotka
          tarjoutuivat lahjoittamaan sen Profeetalle (SAWS). Tämä kuitenkin vaati saada maksaa
          siitä, jolloin paikalla ollut poikien holhooja. As'ad ibn Zuraarah, teki asianmukaiset
          järjestelyt. Profeetta (SAWS) määräsi paikalle rakennettavaksi moskeijan sekä asunnon
          häntä itseään varten. Kaikki muslimit kävivät yhdessä työhön, saadakseen kaiken nopeasti
          valmiiksi. Itse Profeettakin (SAWS) ahersi mukana. Täällä muslimit tulisivat kokoontumaan
          ja rukoilemaan sekä tekemään tärkeitä suunnitelmia ja päätöksiä. Rakennuksesta tuli
          yksinkertainen ja vaatimaton. Lattia oli poljettua savea ja palmunlehväkattoa
          kannattelivat puunrungot. Kaksi kiveä osoitti rukoussuuntaa. Aluksi rukoiltiin
          Jerusalemia kohti. Melko pian suunta kuitenkin käännettiin kohti Mekan Ka'baa.</p>
          <p><img src="mohammed/img/mad19.jpg" alt=" " title="Prophet Mosque (Masjid Al-Nabawi)"
          class="oikea">Kun moskeija oli saatu valmiiksi Profeetta (SAWS) ryhtyi kehittämään
          Mekasta muuttaneitten Siirtolaisten (muhaajir) ja Medinan kanta-asukkaitten. Auttajien
          (AnSar) välisiä suhteita. Jokainen Medinan mies otti veljekseen mekkalaisen miehen,
          jakaen kaiken tämän kanssa ja kohdellen tätä muutenkin kuin oman perheensä jäsentä. Tästä
          sai alkunsa islamilainen veljeys. Islamin alkuaikoina rukousaikoja ei mitenkään
          kuulutettu. Niinpä muslimit tulivat moskeijalle odottelemaan rukousten alkamista,
          varmistaakseen etteivät ne jäisi väliin. Profeetta (SAWS) pohdiskeli miten kertoa
          ihmisille rukousajan koittamisesta. Hän keskusteli asiasta ystäviensä kanssa pyytäen
          ehdotuksia. Ensimmäiset ehdotukset koskivat torveen puhaltamista, kuten juutalaiset
          tekivät, sekä puisen kalistimen käyttöä, kuten kristityillä oli tapana. Vihdoin 'Abd
          Allah ibn Zayd niminen mies tuli Profeetan (SAWS) juttusille kertoen nähneensä unessa
          vihreään pukeutuneen miehen, kädessään puinen kalistin. Unessa hän oli pyytänyt ostaa
          mieheltä kalistinta rukouskutsua varten. Unessa mies oli vastannut: "Parempi tapa kutsua
          ihmisiä rukoukseen on sanoa:</p>
          <blockquote>
            <div>
              <em>Allahu Akbar, Allah on suurin neljästi, sitten Todistan, ettei ole muuta jumalaa
              kuin Allah kahdesti ja Todistan, että Muhammed on Allahin Lähettiläs kahdesti, ja
              edelleen Tule rukoukseen, tule rukoukseen, käy pelastukseen, käy pelastukseen. Allahu
              Akbar, Allahu Akbar! Ei ole muuta jumalaa kuin Allah."</em>
            </div>
          </blockquote>
          <p>Tämän kuultuaan Profeetta (SAWS) totesi sen olevan Allahilta saadun viestin. Hän
          kutsutti luokseen kaunisäänisen ilalin ja määräsi tämän kutsumaan ihmisiä rukoukseen
          juuri kuvatulla tavalla. ilal teki työtä käskettyä ja ei aikaakaan kun 'Umar tuli
          paikalle ja kertoi Profeetalle (SAWS) nähneensä täsmälleen saman näyn. Profeetta
          kommentoi siihen: " Kiitetty olkoon Allah siitä!" Samainen adhan eli rukouskutsu, joka
          ilmoitettiin unessa 'Abd Allah ibn Zaydille ja jota ilal Profeetan (SAWS) ohjeitten
          mukaisesti kuulutti, on tänäkin päivänä kuultavissa moskeijojen minareeteista kaikkialla
          maailmassa.</p>
          <p class="ylos"><a href="#header">Takaisin ylös</a></p>
        </div>
        <h3 id="o19">TAISTELU BADRISSA</h3>
        <div class="division">
          <p>Medinaan lähteneet muslimit olivat jättäneet koko omaisuutensa Mekkaan, jossa
          viholliset olivat ottaneet sen haltuunsa. Kun muslimit sitten kuulivat, että Abu Sufyan,
          yksi Qureishin johtomiehistä, oli täysinlastattuine karavaaneineen paluumatkalla
          Syyriasta Mekkaan, he katsoivat että oli aika hankkia korvausta kärsityistä menetyksistä.
          Profeetta (SAWS) antoi muslimeille luvan hyökkäykseen. Kaikki valmistautuivat ilman muuta
          operaatioon, sillä oli saatu ilmoitus:</p>
          <p class="verse">'Niile, joita vastaan taistellaan, on annettu lupa taistella, koska
          heitä vastaan on tehty vääryyttä. Allah kyllä pystyy heitä auttamaan.<br>
          <img src="mohammed/img/koraani.jpg" alt="koraani"><br>
          <span>(Koraani 22:39).</span></p>
          <p>Ilmoituksessa on mainittu mitkä ovat Allahin kannalta kaikkein vakavimpia
          rikkomuksia:</p>
          <p class="verse">'... Allahin edessä on vieläkin pahempi synti estää ihmisiä kulkemasta
          Hänen tiellään ja menemästä suojattuun temppeliin, ajaa pois sen asukkaita ja olla
          uskomatta Häneen. Epäjumalanpalvelus on suurempi synti kuin tappaminen.'<br>
          <img src="mohammed/img/koraani.jpg" alt="koraani"><br>
          <span>(Koraani 2:217).</span></p>
          <p><img src="mohammed/img/bad20.jpg" alt=" " title=
          "The battlefield today. The white walls most likely mark the graves of the Muslim dead"
          class="oikea">Korvauksen hankkiminen menetetystä omaisuudesta, ei kuitenkaan ollut ainoa
          peruste karavaanin kimppuun käymiselle. Muslimit kokivat, ettei ollut oikein sulkeutua
          Medinaan turvaan; he halusivat ulos maailmaan levittämään islamin sanomaa. Mikäli
          qureishilaiset halusivat käydä kauppaansa rauhassa ja vapaasti, muslimeilla tulisi
          vastavuoroisesti olla vapaus rauhassa uskoa Allahiin, seurata Hänen Lähettilästään
          (SAWS), ja levittää Hänen sanomaansa. Heidän mielestään paras tapa saada qureishilaiset
          käsittämään tämä, oli käydä heille tärkeimmän asian karavaanin - kimppuun. Abu Sufyan oli
          kuitenkin saanut vihiä muslimen suunnitelmista ja lähetti pikaisesti sanan Mekkaan,
          kertoen karavaaninsa tarvitsevan kiireesti apua uhkaavaa vaaraa vastaan. Seurauksena oli,
          että lähes koko Qureish riensi karavaanin avuksi. Joukko käsitti liki tuhat miestä, 200
          ratsua ja jopa naisia kannustamassa miehiä Tietämättömänä tästä kaikesta, lähti Profeetta
          (SAWS) seuralaisineen matkaan. Elettiin Ramadan kuuta, ja muslimit paastosivat. Heitä oli
          vain 305 miestä, useimmat heistä Ansareita (Auttajia). Kulkuvälineinä heillä oli kolme
          hevosta ja 70 kamelia, joilla ratsastettiin vuorotellen. He saapuivat badriin, joka
          sijaitsee melko etäällä (n. 150 km) Medinasta. Sinne he leiriytyivät odottelemaan uutisia
          karavaanista. Heidät yllätti tieto lähestyvästä mittavasta Qureishin armeijasta. Tilanne
          oli yht'äkkiä kokonaan toinen. Vastassa ei olisikaan pelkkä karavaani, vaan koko Qureish.
          Profeetta (SAWS) keräsi miehensä ympärilleen kuullakseen mitä näillä oli mielessä. Ensin
          puhui Abu Bakr, sitten 'Umar. He puhuivat Mekasta muuttaneitten (Muhaajiriin) puolesta,
          kertoen olevansa valmiita tottelemaan Profeettaa (SAWS). Profeetta (SAWS) halusi kuulla
          myös Ansarien mielipiteen, sillä hän ei halunnut pakottaa näitä mihinkään sellaiseen,
          mihin nämä eivät olisi valmiita. Sa'd ibn Mu'adh, eräs Ansarien johtajista, nousi
          puhumaan:</p>
          <p>"Me uskomme sinuun ja olemme valmiit vannomaan kaikkien edessä, että se minkä sinä
          olet meille välittänyt on totuus. Olemme antaneet sanamme siitä, että tottelemme ja
          seuraamme sinua. Vaikka johtaisit meidät mereen, me seuraamme sinua." Nämä sanat
          rohkaisivat Profeettaa (SAWS) suuresti; ja niin päätettiin kohdata vihollinen taistellen.
          Kun Abu Sufyan sai tietää muslimen olinpaikan, hän nopeasti suuntasi karavaaninsa reitin
          muslimien ulottumattomiin. Sitten hän lähetti sanan qureishilaisille kertoen karaavanin
          olevan turvassa, nämä voisivat siis palata Mekkaan. Qureishin johtajat olivat kuitenkin
          ylpeitä ja taipumattomia miehiä. He kieltäytyivät palaamasta; olivathan he päättäneet
          näyttää kaikille mahtinsa tuhoamalla muslimit. Qureishilaiset saapuivat badrin luona
          olevaan laaksoon eli wadiin. Laakson Medinan puoleisella laidalla oli lähteitä. Muslimit
          ryhmittyivät siten, että nuo lähteet jäivät heidän selustaansa. Qureishilaiset taas
          ryhmittyivät laakson vastakkaiselle laidalle. Muslimit rakensivat vesisäiliön, jonka
          sitten täyttivät johtamalla vettä yhdestä lähteestä. Säiliön ympärille tehtiin
          suojavarustus ja lähteet tukittiin. Näin muslimeilla oli käytössään riittävästi vettä.
          Mekkalaisten taas oli ylitettävä laakso ja taisteltava muslimeita vastaan vettä
          saadakseen. Taistelua edeltävän yön muslimit nukkuivat rauhallisina. Sinä yönä satoi
          rajusti</p>
          <p class="verse">ALLAHIN, ARMELIAAN ARMAHTAJAN<br>
          Hän lähetti unen luotaan, jotta te tuntisitte olevanne turvassa, ja sateen taivaasta
          puhdistaakseen teidät sillä, pestäkseen teistä pois Saatanan saastaisuuden,
          vahvistaakseen teidän sydämiänne ja tehdäkseen askelenne varmoiksi.'<br>
          <img src="mohammed/img/koraani.jpg" alt="koraani"><br>
          <span>(Koraani 8:11).</span></p>
          <p><img src="mohammed/img/bad20.png" alt=" " title="A map of the Badr campaign" class=
          "oikea">Koitti perjantaiaamu, Ramadanin 17. päivä _vuonna 2 A.H. (17. maaliskuuta 623
          jKr). Armeijat lähtivät etenenmään toisiaan kohti. Sade oli Qureishin puolella ollut
          rajumpaa, ja pehmittänyt maan vaikeaksi kulkea. Muslimien puolella taas sade oli
          tiivistänyt hiekan kovaksi ja helpoksi kävellä. Profeetta (SAWS) piti parhaimpana
          ryhmittää miehensä rivistöiksi. Kun he valmistautuivat etenemään, hän huomasi jonkun
          rikkoneen rivin ja edenneen muiden etupuolelle. Profeetta (SAWS) töytäisi miestä nuolella
          kylkeen ja ärähti: "Pysy rivissä”. Kyseessä oli Sawad niminen mies, joka purnasi: "Olet
          loukannut minua, oi Allahin Lähettiläs! Eikö Allah edellytä sinun olevan oikeudenmukaisen
          ja hyvän?" Profeetta (SAWS) nosti paitaansa, paljastaen kylkensä ja sanoi: "Tee sitten
          minulle samoin." Mies tuli lähelle, mutta suutelikin paikkaa ja sanoi: "Oi Allahin
          Lähettiläs, tajuat varmaan mikä meitä odottaa, minä tuskin selviän hengissä tästä
          taistelusta.</p>
          <p>Haluan tämän olevan viimeisin tekoni tässä elämässä." Pian tämän jälkeen hän joutui
          keskelle taistelun tiimellystä, ja sai osakseen marttyyrin sankarillisen kuoleman
          Tarkastettuaan rivistöt Profeetta asettui palmunlehvillä katettuun komentopaikkaansa. Abu
          Bakr pysytteli hänen vieressään, kun taas Sa'd ibn Mu'adh, muutamien muiden Ansarien
          kera, asettui puolustukseen varustuksen ulkopuolelle. Kun Profeetta H(SAWS) näki
          Qureishin mahtavan armeijan vyöryvän kukkuloilta alas laaksoon, liput liehuen ja rummut
          päristen, hän alkoi rukoilla Allahilta tämän lupaamaa apua. Seuraavassa joitakin hänen
          sanoistaan: "Oi Allah, tuolla tulevat qureishilaiset kaikessa ylpeydesään ja
          turhamaisuudessaan, vastustaen Sinua ja kutsuen Lähettilästäsi valehtelijaksi. Oi Allah,
          jos tuho tänään kohtaa tätä pientä joukkoamme, ei tämän maan päälle ole jäävä ketään
          palvomaan sinua!</p>
          <p class="verse">ALLAHIN, ARMELIAAN ARMAHTAJAN<br>
          Kun te huusitte Herraanne avuksi. Hän vastasi teille: "Minä autan teitä tuhannella
          enkelillä, jotka seisovat teidän takananne." Allah asetti sen vain ilosanomaksi, jotta
          teidän sydämenne tyyntyisi; apu tulee vain Allahin luota. Allah on Mahtava, Viisas.<br>
          <img src="mohammed/img/koraani.jpg" alt="koraani"><br>
          <span>(Koraani 8:9-10).</span></p>
          <p>Mittelö alkoi kaksintaisteluilla. Aluksi yksi qureishilainen astui esiin ja vannoi
          ensin juovansa muslimien vesisäiliöstä ja sitten tuhoavansa sen, ja olevansa valmis
          vaikka kuolemaan yrityksessään. Hamzah, Profeetan setä, otti haasteen vastaan ja nitisti
          miehen. Sen jälkeen astui kolme Qureishin parasta miestä esiin haastamaan
          kaksintaisteluun. Profeetta (SAWS) lähetti 'Alin, Hamzan ja 'Ubaydah ibn Al Harithin
          heitä vastaan. Ei kulunut kauaakaan kun Hamzah ja 'Ali olivat listineet vastustajansa.
          'Ubaydahin oli onnistunut haavoittaa vastustajaansa, mutta samalla hän oli itse
          haavoittunut. Hänen kumppaninsa tekivät haavoittuneesta mekkalaisesta selvää ja kantoivat
          'Ubaydahin omien rivistöjensä turviin. Tämän jälkeen armeijat iskivät yhteen kaikilla
          lohkoilla. Taivas oli mustanaan nuolia. Muslimiarmeija piti pintansa Qureishin ylivoimaa
          vastaan. He pääsivät voitolle ja hajoittivat Mekan armeijan, tuhoamalla useimmat sen
          johtomiehistä. Näiden johtomiesten joukossa olivat mm. Abu Jahl ja Umaiyah ibn Khalaf.
          Jälkimmäisen tappoi hänen entinen orjansa, ilal. Kun qureishilaisten jäännökset näkivät
          johtajiensa kuolleen, he vetäytyivät taistelusta. Profeetta (SAWS) lähetti Medinaan sanan
          voitosta. Sitten hän kokosi sotasaaliin ja jakoi sen tasapuolisesti muslimien kesken.
          Joitakin mekkalaisia oli otettu vangeiksi ja Profeetta (SAWS) antoi ohjeet kohdella näitä
          hyvin, kunnes näiden sukulaiset tulisivat näitä noutamaan.</p>
          <p class="verse">ALLAHIN, ARMELIAAN ARMAHTAJAN NIMEEN<br>
          Ette te heitä surmanneet, vaan Allah. Kun sinä ammuit nuolen, ampuja et ollut sinä vaan
          Allah. Hän teki näin koetellakseen uskovia parhaalla koettelemuksella. Allah on Kuuleva,
          Tietävä.<br>
          <img src="mohammed/img/koraani.jpg" alt="koraani"><br>
          <span>(Koraani 8:17).</span></p>
          <p class="ylos"><a href="#header">Takaisin ylös</a></p>
        </div>
        <h3 id="o20">UHUD - TOTTELEMATTOMUUTTA SEURAA</h3>
        <div class="division">
          <p>Badrin tappiosta eloonjääneitten qureishilaisten palattua Mekkaan, he kerääntyivät Abu
          Sufyanin juttusille, sanoen: "Muhammed on tappanut parhaat miehemme, auta meitä kostamaan
          tappiomme." Päätettiin, että jokainen jolla oli osuus karavaanissa, antaisi saamansa
          voiton uuden, kolme kertaa entistä suuremman, armeijan varustamiseen.</p>
          <p>Uuteen armeijaan liittyneitten joukossa oli abessinialainen orja nimeltään WaHsi,
          tunnettu tarkka keihäänkäsittelijä. Hänen isäntänsä, Jubayr ibn al-Mut sanoi tälle:
          "Liity armeijaan ja jos onnistut tappamaan Hamzan, Muhammedin sedän, kostoksi oman setäni
          kuolemasta, lasken sinut vapaaksi." Kun Hind, Abu Sufyanin vaimo kuuli lupauksen, hän
          lähetti sanan WaHsille luvaten pukea tämän kultaan ja silkkiin, mikäli tämä toteuttaisi
          isäntänsä toiveen. Hindillä oli myös kosto mielessään: Hamzah oli tappanut sekä hänen
          isänsä että veljensä Samanaikaisesti kun mekkalaiset laativat sotasuunnitelmiaan, lähetti
          Profeetan setä ja lähes ainoa Mekassa vielä asunut muslimi, 'Abbas varoituskirjeen
          Profeetalle (SAWS) Medinaan. Kirjeessään hän kertoi, että qureishilaiset olivat lähdössä
          liikkeelle valtavan armeijan kanssa kohti Mekan ulkopuolella sijaitsevaa Uhudia.
          Profeetta (SAWS) sai varoituksen ajoissa ja kokosi seuralaisensa neuvonpitoon siitä mitä
          tehdä. Hänen mielestään oli parasta odotella vihollisen tuloa kaupungin suojissa, sillä
          Medinan puolustaminen olisi helpompaa sen muurien suojassa. Nuoria muslimeita poltti halu
          kohdata qureishilaiset kentällä. Nämä sanoivat: "Oi Allahin Profeetta, johda meidät ulos
          taistelukentälle kohdataksemme vihollisen avoimesti, muutoin he kuvittelevat meidän
          olevan taistelua pelkääviä raukkoja. Muuan Medinan päälliköistä, 'Abd Allah ibn Ubayy,
          oli taas Profeetan (SAWS) kannalla, ja neuvoi pysyttelemään kaupungin suojissa sanoen:
          "Niin pitkään kuin tiedän, aina kun olemme lähteneet vihollista vastaan ulos kaupungista,
          se on johtanut onnettomuuteen, kukaan ei taas ole onnistunut hyökkäämään tänne,
          joutumatta häviölle. Kun Profeetta (SAWS) totesi enemmistön kannattavan Qureishin
          kohtaamista suoraan kentällä, hän päätti tehdä niin. <img src="mohammed/img/uhu21.jpg"
          alt=" " title=" " class="oikea">Perjantairukouksen jälkeen hän puki varusteet ylleen.
          Tuhannen miehen muslimijoukko suuntasi ulos Medinasta kohti läheistä Uhudin vuorta.
          Vihollinen oli leiriytynyt vuoren juurella olevalle tasangolle, tallaten muslimien
          viljapeltoja. 'Abd Allah ibn Ubayy oli äkeissään siitä, että Profeetta (SAWS) ei ollut
          noudattanut hänen neuvoaan. Kappaleen matkaa kuljettuaan hän kääntyi takaisin mukanaan
          kolmannes koko armeijasta. Näin Profeetta (SAWS) oli kohdattava 700: n miehen kanssa
          Mekan 3000:n miehen vahvuinen armeija. Jäljellejääneet muslimit etenivät Uhud vuoren
          juurelle asti, jossa Profeetta (SAWS) ryhmitti heidät riveihin siten, että vuori jäi
          heidän taakseen selustan suojaksi. Lisäksi hän asetti 50 jousimiestä vuoren huipulle
          varmistamaan selustaa. Hän käskytti näitä: "Pysykää täällä ja huolehtikaa siitä, ettei
          Mekan ratsuväki pääse yllättämään meitä takaapäin. Pitäkää asemanne huolimatta siitä
          miten sotaonni kulloinkin kääntyy, pysytelkää vartiopaikallanne vaikka näkisitte meidän
          kaatuvan tai alkavan kerätä sotasaalista." Kun muslimit olivat asettuneet asemiin
          Profeetta (SAWS) kohotti miekkansa ja sanoi: "Kuka on valmis käyttämään tätä miekkaa
          sille kuuluvin oikeuksin." Kyseessä oli suuri kunnia. Monet ilmaisivat valmiutensa.
          Profeetta (SAWS) päätyi antamaan se Abu Dujanalle, pelottomuudestaan tunnetulle
          soturille. Taistelu oli alkanut.</p>
          <p><img src="mohammed/img/uhu21b.jpg" alt=" " title=
          "Map of the battle, showing the Muslim and Meccan lines respectively" class=
          "oikea">Muslimit olivat vastustajiaan paremmin järjestäytyneet. Heillä oli myös
          puolellaan se etu, että huolimatta nelinkertaisesta ylivoimastaan, mekkalaiset olivat
          pitkästä matkasta väsyneitä ja haluttomia taisteluun. Niinpä muslimit onnistuivat
          punaturbaanisen Abu Dujanan johdolla tekemään yllätyshyökkäyksen. Kun taistelu kiihtyi,
          alkoivat Qureishin naiset Hindin johdolla kannustaa miehiään. He löivät rumpuja ja
          kaiuttivat runoja rohkaistaakseen miehiä. Jos etenette, syleilemme teitä, levitämme
          pehmeän maton maataksenne; jos vetäydytte, hylkäämme teidät. Jätämme teidät ettekä enää
          saa rakkautta meiltä.' Abu Dujana kertoi myöhemmin: "Näin jonkun kannustavan vihollista
          eteenpäin, villisti huutaen ja lähdin häntä kohti, kun olin iskemäisilläni miekalla, hän
          kirkaisi ja tajusin, että siinä oli nainen; kunnioituksesta apostolin miekkaa kohtaan, en
          käyttänyt sitä naiseen." Tuo nainen oli Hind. Kuten tapansa oli, taisteli Hamza,
          Profeetan setä, mitä suurimmalla rohkeudella. Kun hän johti muslimeita kiivaaseen
          hyökkäykseen, joka melkein nujersi mekkalaiset, hänet tapettiin julmasti. Tappaja oli
          WaHsi, orja. Jälkeenpäin WaHsi kertoi tapauksesta: "Tähtäsin keihäälläni häntä, kunnes
          olin varma, että osuisin häneen. Silloin sinkosin keihääni häneen. Hän lähti minua kohti,
          mutta lyyhistyi sitten kokoon ja putosi ratsunsa selästä. Varmistuin, että hän kuoli ja
          vedin keihääni hänestä. Palasin takaisin leiriin sillä en halunnut tappaa ketään muita
          kuin hänet. Ainoa vaikuttimeni oli saada vapauteni. Qureishin sotilaat lyötiin hajalle ja
          pakotettiin vetäytymään. Näytti siltä, että heidät oli nujerrettu! Kun vuorella olleet
          jousimiehet näkivät tilanteen, neljäkymmentä heistä jätti asemansa ja ryntäsi sotasaaliin
          perään. Qureishin joukot olivat vetäytyessään jättäneet jälkeensä monia tavaroita.
          Jousimiehet syöksyivät ehtiäkseen kerätä minkä voisivat, unohtaen tyystin. Profeetan
          määräyksen. Khalid ibn al-Walid, Qureishin ratsuväen komentaja, havaitsi tapahtumien
          käänteen ja komensi miehensä nopeaan koukkaukseen kohti muslimen selustaa. Muslimit
          joutuivat yllätetyiksi ja jäivät puristuksiin sekä edestä että takaa rynnivien
          vihollisten väliin. Monia muslimeita kaatui ja taistelu kääntyi heidän tappiokseen.
          Sekasortoa lisäsi huhu siitä, että Profeetta (SAWS) olisi kaatunut. Kun tämä huhu
          kantautui muslimien korviin, heidät valtasi hämmennys ja epätietoisuus siitä mitä tehdä.
          Silloin Anas niminen mies otti tilanteen hallintaan huutamalla: "Veljet, jos Muhammed
          (SAWS) on kaatunut, onko elämällä enää mitään merkitystä? Älkäämme ajatelko omaa
          kohtaloamme. Taistelkaamme Allahin asian puolesta. Nouskaamme ja kuolkaamme kuten
          Muhammedkin (SAWS) !" Näistä sanoista muslimit saivat uutta rohkeutta. Vihollisen
          ratsuväki teki useita hyökkäyksiä Profeetan (SAWS) ja hänen seuralaistensa asemia
          vastaan. Profeetan poskeen oli tullut syvä haava. Kun mekkalaiset jälleen kerran
          lähestyivät hän huusi: "Kuka on valmis antamaan henkensä puolestamme?" Tämän kuultuaan,
          viisi Ansaria nousi vastarintaan ja taisteli kunnes he yksi toisensa jälkeen kaatuivat.
          Heidän tilalleen tuli kuitenkin aina uusia muslimeita, jotka karkoittivat viholliset.
          Puolustajien joukossa oli myös Abu Dujanah, joka pani käsivartensa Profeetan (SAWS)
          suojaksi, asettuen itse tämän kilveksi. Niin kauan kuin taistelua kesti, hän pysytteli
          Profeetan (SAWS) suojana. Kun taistelu alkoi laantua, hänen otteensa kirposi ja hän
          vaipui kuolleena maahan. Hänen selkänsä oli täynnä nuolia, jotka oli tarkoitettu
          Profeetan (SAWS) surmaksi. Muslimen hävittyä taistelun, qureishilaisten kostonhimo
          laantui. Heidän lähtiessään taistelukentältä Abu Sufyan puhutteli miehiään sanoen:
          "Olette tehneet hyvää työtä, sodassa onni vuorottelee - tänään saatiin korvaus badrin
          tappiosta Kun Profeetta (SAWS) kuuli tämän, hän käski 'Umaria vastaamaan näille: "Ylevin
          ja Korkein on Allah. Me emme ole tasa-arvoisia. Meidän kuolleemme ovat Paratiisissa ja
          teidän taas Helvetissä!" Muslimisoturit seurasivat osan matkaa qureishilaisten jäljissä
          varmistuakseen siitä, etteivät nämä hyökkäisi Medinaan. Kun vihollinen oli mennyt
          matkoihinsa Profeetta (SAWS) teki kierroksen taistelutantereella nähdäkseen muslimien
          kärsimät tappiot. Monet uskollisista muslimeista olivat kaatuneet. Kuolleitten joukosta
          hän tapasi myös läheisen ystävänsä ja setänsä Hamzan, jonka WaHshi niminen orja oli
          tappanut. Tämän näkymän edessä hän totesi: Elämässäni ei koskaan voi tulla surullisempaa
          hetkeä kuin tämä. Hamzan sisar, Safiya, tuli rukoillakseen anteeksiantoa veljelleen
          sanoin: "Me kuulumme Allahille, ja Hänen luokseen me palaamme." (Koraani 2:156)
          Rukoiltuaan lukuisten kuolleitten puolestaa, Profeetta (SAWS) sanoi: "Sanonpa teille,
          ettei ole ketään joka olisi haavoittunut Allahin asian puolesta, jota Allah Hei muistaisi
          ja herättäisi kuolleista Ylösnousemuksen päivänä. Valitkaa heistä se, joka parhaiten
          tunsi Koraanin ja haudatkaa hänet toveriensa etupuolelle." Heidät haudattiin sinne missä
          he olivat kohdanneet marttyyrikuolemansa.</p>
          <p class="verse">ALLAHIN, ARMOLLISEN ARMAHTAJAN NIMEEN<br>
          Älä pidä kuolleina niitä, jotka on surmattu Allahin tiellä. He elävät Allahin luona A
          onnellisina siitä armosta, jonka Allah on heille osoittanut. He iloitsevat myös niistä,
          jotka eivät vielä ole tulleet heidän joukkoonsa, ja siitä, ettei näilläkään ole mitään
          pelkoa eivätkä he joudu suremaan.<br>
          <img src="mohammed/img/koraani.jpg" alt="koraani"><br>
          <span>(Koraani 3:169-170).</span></p>
          <p>Kerrotaan Profeetan (SAWS) vannoneen, ettei yksikään muslimi, joka oli kuollut uskonsa
          puolesta, haluaisi hetkeksikään palata tähän elämään, ei vaikka saisi omakseen koko
          maailman, paitsi siinä tapauksessa, että saisi palata taistellakseen Allahin asian
          puolesta ja kaatua sen puolesta toistamiseen. Muslimit tajusivat, että heidän tappionsa
          oli seurausta tottelemattomuudesta Profeettaa (SAWS) kohtaan. Koraani kertoo, että Allah
          pani muslimit Uhudissa koetukselle, ja nämä eivät sitä kestäneet. Allah kuitenkin antoi
          heille anteeksi heidän heikkoutensa.</p>
          <p class="verse">ALLAHIN, ARMOLLISEN ARMAHTAJAN NIMEEN<br>
          Jotkut teistä tavoittelevat tämänpuoleista, toiset tuonpuoleista. Sitten Hän käänsi
          teidät pois heistä koetellakseen teitä. Nyt Hän on antanut teille anteeksi. Allah on
          uskoville armollinen.<br>
          <img src="mohammed/img/koraani.jpg" alt="koraani"><br>
          <span>(Koraani 3:152).</span></p>
          <p>Nykypäivän ihmisten tulisi ottaa oppia varhaisten muslimien kokemuksista hudissa.
          Tottelemattomuus Profeettaa (SAWS) kohtaan ja rakkaus tämän maailman tavaraan, aiheutti
          heidän tappionsa. Sama voi taphtua myöskin meille. Vaikka meidän ei tarvitsisikaan
          taistella Uhudin kaltaista taistelua, mekin voimme kuolla taistelussa Allahin asian
          puolesta, taistellen meissä itsessämme olevaa pahaa vastaan. Kun Profeetta (SAWS) palasi
          taistelusta, hän sanoi miehilleen: "Olemme siirtyneet pienestä sodasta suurempaan." Tällä
          hän tarkoitti sitä taistelua, jota käydään jokaisessa ihmisessä jotta hänestä tulisi
          parempi yksilö. Tämä taistelu on vaikeampi voittaa kuin aseellinen yhteenotto.</p>
          <p class="ylos"><a href="#header">Takaisin ylös</a></p>
        </div>
        <h3 id="o21">VALLIHAUDAN TAISTELU</h3>
        <div class="division">
          <p>Kun Profeetta (SAWS) aikanaan saapui Medinaan, siellä asustavat juutalaiset
          toivottivat hänet aluksi tervetulleeksi. Profeetta (SAWS) oli vastannut heidän
          tervetulotoivotukseensa, sillä hän halusi olla hyvissä väleissä heidän kanssaan. Tehtiin
          jopa sopimus juutalaisten ja muslimien kesken, jonka perusteella juutalaisilla oli täysi
          vapaus harjoittaa uskontoaan. Sopimus määritteli myös näiden oikeudet ja velvollisuudet.
          Velvoitteisiin kuului myös se, että Qureishin vastaisissa sodissa juutalaiset
          taistelisivat muslimien rinnalla. Huolimatta tehdystä sopimuksesta, eräitä
          juutalaisklaaneja ei miellyttänyt Profeetan (SAWS) asema ja läsnäolo Medinassa. Nämä
          yrittivät lietsoa eripuraa Mekasta muuttaneitten Siirtolaisten ja Ansarien välille.
          Rauhanhäiritsijoille annettiin useita varoituksia, mutta he jatkoivat kiusantekoaan.
          Lopulta muslimeille ei jäänyt muuta vaihtoehtoa kuin ajaa heidät pois Medinasta. Mekkaan
          jääneille juutalaisille tarjottiin uutta sopimusta, mutta ongelmat eivät loppuneet tähän.
          bani Nadirin juutalaisklaani aikoi murhata Profeetan (SAWS). Heidän juonensa kuitenkin
          paljastui, ja myös heidät karkoitettiin kaupungista. Tajuttuaan, etteivät yksin voisi
          kukistaa muslimeita, lähtivät eräät karkoitettujen juutalaisten johtajista salaa Mekkaan
          hakeakseen qureishilaisilta tukea. Tuntien mikä quresihilaisia imartelisi, he
          teeskentelivät uskovansa samoihin asioihin. He menivät jopa niin pitkälle, että kertoivat
          pitävänsä vanhaa arabitraditiota parempana kuin Profeetan (SAWS) opetuksia, esittäen
          itsekin uskovansa, että qureishilaisten uskonto monine epäjumalineen oli oikeampi kuin
          Profeetan yksijumalaisuus. Sitten juutalaiset kertoivat, että kun arabiheimot
          hyökkäisivät Medinaan, siellä olevat juutalaiset auttaisivat näitä kukistamaan Profeetan
          (SAWS) ja islamin samalla kertaa. Qureishin johtajat olivat hyvillään tämän kaiken
          kuultuaan ja valmiit tarttumaan tarjolla olevaan tilaisuuteen. Niinpä he alkoivat
          suunnitella sotaretkeä ja kerätä mittavaa armeijaa. amanaikaisesti Medinassa vain yksi
          juutalaisklaani, bani Qurayzah, kieltäytyi pettämästä muslimeita. Sattumalta muslimit
          saivat vihiä mekkalaisten sotavalmisteluista ja Medinan juutalaisten salaliitosta. Se,
          että juutalaiset olivat valmiit pettämään muslimit, ei hämmästyttänyt Profeettaa (SAWS),
          joka totesi näistä: "Juutalaisten sydämet ovat sulkeutuneet totuudelle. He ovat
          unohtaneet muinaiset Mooseksen opetukset siitä, että on olemassa vain Yksi Ainoa
          Jumala.</p>
          <p class="verse">ALLAHIN, ARMELIAAN ARMAHTAJAN NIMEEN<br>
          Ne, jotka ovat saaneet Tooran (Mooseksen lain) mutta eivät sitä noudata, ovat kuin aasi,
          joka kantaa kirjoja. Viheliäinen on sellaisten ihmisten esimerkki, jotka kieltävät
          Allahin merkit! Allah ei johda pahantekijöitä.'<br>
          <img src="mohammed/img/koraani.jpg" alt="koraani"><br>
          <span>(Koraani 62:5).</span></p>
          <p><img src="mohammed/img/tre22.jpg" alt=" " title=" " class="oikea">Muslimit miettivät
          kuumeisesti miten puolustaa Medinaa. He olivat kuulleet, että Abu Sufyan oli lähdössä
          hyökkäykseen, mukaanaan suunnaton, eri arabiheimoista koostuva armeija. Mitä olisi
          tehtävissä valmistautumiseen käytettävissä olevan viikon aikana? Profeetta (SAWS) ja
          hänen väkensä tajusivat, että heidän olisi mahdotonta voittaa avoimella kentällä kaikkia
          vastassa olevia heimoja! Ainoa mitä voitaisiin tehdä, oli ryhtyä puolustukseen kaupungin
          suojissa; tehdä se niin hyvin kuin kyettiin. Medinan asukkaisiin kuului muuan
          persialainen, nimeltään Saiman. Tämä oli saapunut kaupunkiin jo ennen Profeetan (SAWS)
          tuloa. Hän oli alunperin kristitty käännynnäinen, joka oli matkustanut Medinaan kuultuaan
          kristittyjen oppineitten kertovan, että Arabiassa syntyisi uusi Profeetta. Medinaan
          saavuttuaan hänet oli katalasti myyty orjaksi se kauppiaan toimesta, jonka kanssa hän oli
          matkustanut. Myöhemmin hänestä tuli muslimi ja hän sai vapautensa. Hän kuului sittemmin
          Profeetan (SAWS) talonväkeen. Väen kokoonnuttua neuvottelemaan toimintasuunnitelmasta,
          Saiman oli myös mukana. Hän ehdotti, että kaivettaisiin vallihauta kaupungin ympärille.
          Profeetta (SAWS) piti ajatusta hyvänä ja niin ryhtyivät muslimit töihin. Oli keskitalvi
          ja työtä tehtiin yötä päivää, jotta vallihauta valmistuisi mahdollisimman nopeasti.
          Profeetta (SAWS) kantoi itsekin kiviä ja kannusti väsyneitä jatkamaan ponnistuksia.
          Jälkeenpäin jotkut muistelivat miten upealta hän näyttikään, pukeutuneena punaiseen
          viittaan, pölyä rinnallaan ja tumma tukka liehuen, hipoen hartioita. Muonavarat alkoivat
          olla vähissä ja kaivajat nälissään. Kerran muuan tyttönen toi taateleita, jotka
          levitettiin kankaalle. Miehet kutsuttiin syömään - ja taatelien luku alko kasvaa
          kasvamistaan. Kun kaikki olivat syöneet kylläkseen, taatelien määrä lisääntyi niin
          suureksi, etteivät ne enää mahtuneet kankaan päälle. Vastaavanlainen kertomus yhdestä
          ainoasta lampaasta on mukanaolleen välittämänä säilynyt jälkipolville: 'Työskentelimme
          Profeetan kanssa vallihaudan kaivuussa. Minulla oli puolikasvuinen lammas, ja ajattelin
          keittää sen Allahin Lähettiläälle (SAWS). Pyysin vaimoani jauhamaan ohraa ja leipomaan
          meille. Teurastin lampaan ja paahdoimme sen Profeetalle (SAWS). Kun yö alkoi hämärtää ja
          olimme lähdössä työmaalta kerroin, että olimme varanneet leipää ja lihaa ja pyysimme
          häntä kotiimme illalliselle. Tarkoitus oli, että hän tulisi yksinään, mutta kun sanoin
          tämän hänelle, hän kutsutti kaikki miehet mukaan. Kaikki myös tulivat, ja ruoka pantiin
          tarjolle. Hän siunasi sen Allahin nimeen. Sitten hän alkoi syödä, ja niin tekivät
          muutkin. Kun yksi kaivajien ryhmä oli syönyt, kävi toinen aterialle, mutta ruokaa riitti
          aina vaan tähteeksi asti.' Maaliskuun 24. päivänä vuonna 627 jKr, Abu Sufyan saapui
          mukanaan 10.000 miestä. Qureishilaiset liittolaisineen saartoivat Medinan. Heidän ja
          kaupungin välille jäi kuitenkin leveä vallihauta. Profeetta (SAWS) miehineen pysyttelivät
          vallihaudan takana lähes kuukauden ajan, puolustaen sitä ylivoimaista vihollista vastaan.
          Vihollissoturit yrittivät tämän tästä ylittää vallihaudan ja tunkeutua kaupunkiin.
          Muslimit työnsivät heidät joka kerta takaisin. Muslimit pelkäsivät, että jos vihollinen
          pääsisi kaupungin sisään, siellä asuvat juutalaiset liittyisivät tunkeutujiin. Bani
          Qurayzahin juutalaisklaani, joka oli sopinut olevansa muslimen puolella, joutui
          vihollispuolen juutalaisten painostuksen kohteeksi. Näiden lähettiläs yritti saada
          klaania rikkomaan sopimuksensa muslimen kanssa. He olivat mahdollisesti jo taipuneet
          tekemään niin, kun Profeetta (SAWS) ja hänen seuralaisensa kuulivat asiasta. Sa'd ibn
          Mu'adh, Aws-klaanin johtaja, lähetettiin parin muun miehen kera paikalle selvittämään
          tiedon todenperäisyyttä. Saavuttuaan siihen osaan kaupunkia, jossa juutalaiset asuivat,
          he totesivat asioiden olevan huonommalla mallilla kuin oli edes kuviteltu. Sa'd ibn
          Mu'adh, jonka klaani oli läheisissä suhteissa bani Qurayzahiin, yritti estää näiden
          johtajaa rikkomasta sopimustaan muslimien kanssa. <img src="mohammed/img/trf22.jpg" alt=
          " " title="Battle of Khandaq (Battle of the Trench)" class="oikea">Tämä ei kuitenkaan
          suostunut kuuntelemaan. Se merkitsi sitä, että muslimeilla ei ollut varaa päästää
          valppauttaan herpaantumaan hetkeksikään. Vihollisia oli nyt kahdella suunnalla:
          vallihaudan ulkopuolella Qureishin johtamat heimot sekä sen sisäpuolella bani Qurayzahin
          klaani. Muslimien tilanne huononi päivä päivältä. Ilma oli todella kylmä ja ruoka alkoi
          käydä vähiin. Kaiken kukkuraksi bani Qurayzah alkoi avoimen ja aktiivisen yhteispelin
          muiden juutalaisten kanssa: ruoka- ja tarviketoimitukset muslimeille katkaistiin. Islamin
          viholliset valmistautuivat valtaamaan Medinan kaupungin. Tilanne alkoi näyttää
          epätoivoiselta kun Profeetta (SAWS) yön tunteina kääntyi rukouksin Allahin puoleen,
          pyytäen apua vihollisen voittamiseen. Samana yönä alkoi raju hiekkamyrsky, joka hautasi
          Qureishin teltat hiekkaan. Myrsky kesti kokonaiset kolme päivää ja yötä. Myrskyn
          raivotessa vihollinen ei kyennyt tekemään ruoanlaittoon ja lämmittelyyn tarvittavaan
          tulta. Yhtenä näistä synkistä öistä pyysi Profeetta (SAWS) yhtä miehistään, Hudhaifah ibn
          al-Yamania, lähtemään hyvin vaaralliseen tehtävään - ylittämään vallihaudan ja käydä
          vakoilemassa vihollisen leirin tapahtumia. Suurin ponnistuksin ylitti Hudhaifah
          vallihaudan ja suuntasi kohti vihollisleiriä. Siinä pimeydessä hän melkein törmäsi
          vihollissotilaitten piiriin. Pimeyden turvin hän istahti kuuntelemaan. Nuotioiden
          puuttuessa kukaan ei häntä huomannut. Pimeydestä erottui Abu Sufyanin ääni: "Nyt saa
          riittää. Hevoset ja kameli ovat kuolemaisillaan, teltat lentävät tiehensä ja pääosa
          tarvikkeista on hukassa. Emme edes pysty laittamaan ruokaa. Ei ole mitään järkeä jatkaa
          täällä oloa!" Välittömästi tiedon kuultuaan Hudhaifah hivuttautui hiljaa paikalta.
          Edemmäs päästyään hän pinkaisi vallihaudalle, jonka taas ylitti. Uutinen ilahdutti
          muslimeita, joiden ilo moninkertaistui seuraavana aamuna, kun todettiin qureishilaisten
          ja heidän liittolaistensa menneen menojaan. Medinan saarron päättyminen oli merkittävä
          voitto koko islamille. Ongelmat eivät kuitenkaan päättyneet tähän. Arkkienkeli Gabriel
          kävi tuomassa Profeetalle (SAWS) viestin, että bani Qurayzahin petturuus oli rangaistava.
          Viestin saatuaan Profeetta (SAWS) määräsi muslimit käymään linnoituksessaan
          piileskelevien bani Qurayzahilaisten kimppuun. Muslimit piirittivät paikkaa 25 päivää.
          Tämä kypsytti juutalaiset lopulta antautumaan. Antautuessaan he pyysivät Profeettaa
          (SAWS) asettamaan tuomarin selvittämään kiistaa. Hän myöntyi siihen, ja salli vieläpä
          heidän itsensä ehdottaa kenet halusivat tuomarikseen. Bani Qurayzahin valitsema tuomari
          oli Sa'd ibn Mu'adh, Awsin klaanin johtaja, joka aina aikaisemmin oli suojellut
          qurayzahilaisia. Sa'd ibn Mu'adh, joka itse oli haavoittunut taisteluissa, päätti että
          juutalaiset tuomittaisiin näiden oman, Pyhän lain mukaan. Tämän lain mukaan, jokainen
          joka oli rikkonut sopimuksen, vastaa siitä hengellään. Tuomio pantiin täytäntöön: kaikki
          Qurayzahin miehet teloitettiin, naiset ja lapset taas otettiin panttivangeiksi. Mikäli
          juutalaiset olisivat onnistuneet suunnitelmissaan, koko islam olisi hävinnyt
          olemattomiin. Tämän jälkeen Medinasta sensijaan tuli pelkästään muslimien asuttama
          kaupunki. Melko pian sen jälkeen kun rauha oli palautettu Medinaan, Sa'd ibn Mu'adh kuoli
          vammoihinsa. Kerrotaan, että arkkienkeli Gabriel tuli sinä yönä Profeetan (SAWS) luokse
          ja kysyi: "Oi Muhammed, kuka olikaan se mies joka kuoli? Kun hän saapui, taivaan ovet
          aukenivat ja Allahin valtaistuin järisi." Heti tämän kuultuaan Profeetta (SAWS) nousi ja
          lähti liikkeelle. Hänen tultua paikalle Sa'd oli jo kuollut. Vaikka tämä oli
          raskastekoinen mies, häntä hautaan kantaneista miehistä hän tuntui kevyeltä. Heille
          kerrotiin, että enkelit auttoivat heitä kantamisessa. Kun häntä haudattiin lausui
          Profeetta (SAWS) kolmasti: Subhan Allah (Ylistys Allahille) ja 'Allahu Akbar! (Allah on
          Suurin). Häneltä kysyttiin syytä menettelyyn. Hän vastasi: "Hauta oli liian ahdas tälle
          hyvälle miehelle, ennenkuin Allah avarsi sitä hänelle." Tällaisia palkkioita antaa Allah
          marttyyreille ja muille hyville muslimeille.</p>
          <p class="ylos"><a href="#header">Takaisin ylös</a></p>
        </div>
        <h3 id="o22">HUDAYBIAN SOPIMUS</h3>
        <div class="division">
          <p>Qureishilaiset olivat epäonnistuneet pyrkimyksissään tuhota islam. Muslimen luku
          kasvoi päivä päivältä ja heidän badrin aikainen 300 miehen armeijansa oli Uhudin
          taisteluun tultaessa kasvanut 700:ään; Vallihaudan taisteluun osallistui jo 3.000
          muslimisoturia. Paastokuukauden, Ramadanin jälkeen Profeetta (SAWS) näki unen, joka
          viittasi siihen, että muslimien tulisi lähteä pyhiinvaellukselle Mekkaan. 1.400 muslimia
          valmistautui tekemään pienemmän pyhiinvaelluksen, umran. He pukeutuivat valkoisiin ja
          kulkivat ilman aseita osoittaakseen mekkalaisille tulleensa pyhiinvaellukselle, eivät
          sotimaan. Kun qureishilaiset kuulivat Profeetan (SAWS) olevan matkalla, he lähettivät
          Khalid ibn al-Walidin johtaman joukko-osaston estämään muslimien pääsyn kaupunkiin.
          Välttääkseen yhteenoton tämän pienehkön armeijan kanssa. Profeetta (SAWS) käänsi reitin
          kulkemaan vaikeakulkuisen vuoriston yli. Kun he vihdoin pääsivät helpompikulkuiselle
          alueelle hän sanoi väelleen: "Sanokaa, me pyydämme Allahin anteeksiantoa ja käännymme
          katuen Hänen puoleensa." Mekan eteläpuolella olevassa Hudaybiyassa Profeetan kameli
          polvistui ja kieltäytyi jatkamasta matkaansa. Muslimit arvelivat sen olevan joko
          jääräpäinen tai sitten matkasta uupunut. Profeetta (SAWS) oikaisi heidän ajatuksensa
          sanoen: "Sama voima, joka esti elefanttia menemästä Mekkaan, estää nyt meitä siitä!"
          Sitten antoi käskyn leiriytyä, joka pantiin toimeen, vaikka kaikki toivoivatkin voivansa
          seuraavana päivänä jatkaa matkaansa pyhään Ka’baan. Leiriytyessään muslimit harmikseen
          huomasivat vesilähteitten olevan lähes tyhjillään. Tämän kuultuaan Profeetta (SAWS) käski
          Najiah - nimistä miestä ottamaan vesiastian, jonka vedellä tämä oli puhdistautunut, ja
          kaatamaan sen sisältämän veden koloon, jossa oli vähänkin lähdevettä jäljellä. Seosta
          tuli hämmentää nuolella. Najiah teki työtä käskettyä. Tuskin hän oli edes alkanut
          sekoittaa, kun vettä alkoi suihkuta niin ettei sen alta tahtonut ehtiä pois.
          Viestinviejiä lähetettiin kertomaan qureishilaisille, että muslimit olivat tulleet
          pelkästään pyhiinvaellukselle, palvellakseen Allahia Pyhässä Ka'bassa. Tässä
          tarkoituksessa he tahtoivat vain päästä rauhassa kaupunkiin. Qureishilaiset eivät
          piitanneet vähääkään viesteistä. Lopulta Profeetan vävy, Uthman bin Affan, viisas ja
          arvostettu mies, valittiin sanansaattajaksi. Muslimit istuivat odottelemaan minkälaisen
          vastauksen kera tämä palaisi. Kun hänen paluunsa kuitenkin viipymistään viipyi, alkoivat
          muslimit käydä levottomiksi. Epäilys,että hänet olisi surmattu pääsi vallalle. Profeetan
          (SAWS) valtasi ilmestyksen saamiseen rinnastettava olotila. Hän keräsi musliminsa
          akaasiapuun alle, ja kehoitti näitä vannomaan uskollisuudenvalan. Sen he auliisti
          tekivätkin. Tämä Koraanissakin mainittu liitto, tunnettiin myöhemmin Radwan'in
          (tarkoittaa Paratiisia) sopimuksena. Jonkin ajan kulutta Uthman bin Affan kuitenkin
          palasi ja muslimit saattoivat huokaista helpotuksesta. Muutamat mekkalaissotilaat
          yrittivät hyökätä muslimien kimppuun. Heidät saatiin kuitenkin verekseltään kiinni ja
          tuotiin Profeetan (SAWS) eteen. Tämä antoi heille anteeksi, heidän luvattuaan lopettaa
          hyökkäilynsä muslimeita vastaan. Pian tämän jälkeen tulivat qureishilaisten viralliset
          edustajat paikalle. Välittömästi aloitettiin neuvottelut kiistan rauhanomaisesta
          ratkaisusta. Mekkalaiset lähettivät edustajakseen Suhayl ibn 'Amr nimisen miehen. Kun
          Profeetta (SAWS) pyysi 'Alia alkamaan tekstin sanoin Allahin, Armeliaan Armahtajan
          nimeen, Suhayl esitti vastalauseensa:" Kirjoita vain 'bismik Allahumma' (Sinun
          nimessäsi.Oi Allah). Minä en tunne Häntä nimillä Ar-raHman (Armelias) ar-raHiim
          (Armahtaja)." Profeetta (SAWS) myöntyi tähän, ja jatkoi saneluaan: "Tämä sopimus on
          laadittu Muhammedin, Allahin Lähettilään ja Suhayl bin 'Amrin toimesta." "Seis!" huudahti
          Suhayl, "En usko sinun olevan Rasulallah'in (Allahin Lähettilään); kuvitteletko, että
          voisin taistella sinua vastaan jos uskoisin niin?" Profeetta (SAWS) suostui tyynesti
          siihen, että hänestä käytettäisiin vain nimitystä Muhammed, Abd Allahin poika. Muslimit
          tuohtuivat tästä ja 'Umar tivasi: "Etkö siis olekaan Allahin Lähettiläs, ja emmekö me
          olekaan muslimeita? Kuinka me, jotka olemme oikeassa, saatamme myöntyä sellaiseen
          sopimukseen väärässä olevien kanssa? Ihmiset tulevat nauramaan uskonnollomme!" Profeetta
          (SAWS) kuitenkin tajusi mikä olisi parasta, ja niin Hudaybiyan sopimus allekirjoitettiin.
          Siinä kummatkin osapuolet sopivat lopettavansa vihollisuudet kymmeneksi vuodeksi.
          Sovittiin myös, että muslimit palaavat välittömästi Medinaan, mutta seuraavana vuonna
          heillä oli oikeus tulla kolmipäiväiselle pyhiinvaellukselle. Lisäksi sovittiin, että
          sellaiset muslimit, jotka olivat valmiit luopumaan islamista, voisivat palata Mekkaan.
          Mekkalaisilla puolestaan oli oikeus ryhtyä muslimeiksi ja siirtyä Medinaan, edellyttäen,
          että heidän suojelijansa tai holhoojansa siihen suostuvat. Muslimit suostuivat
          palauttamaan Mekkaan kaikki, joilla ei ollut suojelijoittensa tai holhoojiensa
          suostumusta olla Medinassa. Suhaylin oma poika oli tullut isänsä mukana leiriin
          liittyäkseen Profeetan (SAWS) seurueeseen. Allekirjoitetun sopimuksen nojalla hänen oli
          kuitenkin pakko palata Mekkaan. Hän itki päätöstä katkerasti. Profeetta (SAWS) lohdutti
          häntä: "Kuuelhan Abu Jandal, ole kärsivällisellä mielellä ja hillitse itsesi. Allah on
          suova helpotuksen ja näyttävä tien ulos, niin sinulle kuin kohtalotovereillesikin."
          Muslimien enemmistölle oli sopimusehtojen nieleminen katkera pala. Heidän mielestään
          sopimusta ei olisi tullut hyväksyä. He eivät kyenneet tajuamaan, että tehty sopimus oli
          itseasiassa suuri voitto Profeetalle (SAWS), jonka Allah sittemmin vahvisti
          ilmoituksessaan. Sopimuksella varmistettiin se, että muslimit voisivat seuraavana vuonna
          mennä kaikessa rauhassa Mekkaan. Ajan mittaan se merkitsi myös sitä, että muslimien asema
          vahvistui ja he saivat lisää arvostusta kautta koko Arabian. Sopimushetkellä muslimit
          eivät voineet aavistaa, että ennennäkemättömän suuri joukko ihmisiä saapuisi seuraavana
          vuonna Medinaan liittyäkseen muslimeihin. Ennen lähtöään paluumatkalle muslimit,
          Profeetan (SAWS) esimerkkiä seuraten, uhrasivat ja leikkasivat hiuksensa. Vaikka heidän
          päämääränsä. Pyhä Moskeija, jäikin saavuttamatta, Allah hyväksyi heidän
          pyhiinvaelluksensa. Olihan heidän aikomuksensa ollut puhdas ja vilpitön. Medinaan
          palattaessa ilmoitettiin Profeetalle (SAWS) Koraanin Voiton suura. Se alkaa
          seuraavasti:</p>
          <p class="verse">ALLAHIN ARMELIAAN ARMAHTAJAN NIMEEN.<br>
          Me olemme antaneet sinulle selvän voiton, jotta tietäisit, että Allah antaa sinulle sinun
          aiemmat ja myöhemmät syntisi anteeksi ja tekee armonsa sinua kohtaan täydelliseksi. Hän
          johdattaa sinut oikealle tielle ja antaa sinulle mahtavan avun.<br>
          <img src="mohammed/img/koraani.jpg" alt="koraani"><br>
          <span>(Koraani 48:1-3).</span></p>
          <p>Useimmat niistä, joiden sopimuksen perusteella olisi pitänyt palata Mekkaan, eivät
          sitä tehneet. Sensijaan he liittyivät ryhmiksi, jotka asustelivat meren rannikolla.
          Siellä asusteli ennestään muita Mekasta paenneita ryhmiä. Yhdessä nämä alkoivat
          ahdistella mekkalaisten karvaaneja ja häiritä näiden elinkeinoa. Mekkalaiset pyysivät
          silloin Profeettaa (SAWS) ottamaan nuo uudet muslimit luokseen Medinaan, ilman että
          heidän pitäisi palata Mekkaan. Rannikon nuorukaiset liittyivät Profeettaan (SAWS) ja
          mekkalaisten ja medinalaisten välit lientyivät. Näiden nuorukaisten jälkeen, saapuivat
          Abessiniassa asuneet muslimit. Tuotapikaa oli Medinan uskovaisten lukumäärä
          kaksinkertaistunut. Samoihin aikoihin, Khaiid ibn al-Walid, sama suuri soturi, joka oli
          kukistanut muslimit Uhudin taistelussa, lähti Mekasta kohti Medinaa. Matkallaan hän
          kohtasi 'Amr ibn al-'Asin, sen nokkelan puhujan, joka aikoinaan yritti palauttaa muslimit
          Abessiniasta. Hän oli itse yrittänyt asettua Abessiniaan ja oli palaamassa sieltä, sen
          jälkeen kun Negus oli kehoittanut häntä siirtymään islamiin. Hän kysyi Khalidilta: "Minne
          matka?" Tähän Khalid vastasi: "Asiat ovat kirkastuneet minulle. Se mies on todellakin
          Profeetta. Kautta Allahin olen matkalla tullakseni muslimiksi. En näe syytä miksi
          viivytellä?" 'Amr ibn al-As vastasi: "Olen samalla asialla." He jatkoivat yhdessä matkaa
          kohti Medinaa, liittyäkseen Profeettaan (SAWS). Toisaalta molempia miehiä huolestutti
          Profeetan (SAWS) tapaaminen. Olivathan he molemmat aikoinaan taistelleet muslimeita
          vastaan. Niinpä kun 'Amr astui Profeetan (SAWS) eteen, hän sanoi: "Oi Profeetta, saanko
          aiemmat rikkeeni anteeksi, eikä menneitä enää muistella?" Siihen Profeetta (SAWS)
          vastasi: "Hyvä 'Amr, islam pyyhkii pois kaiken menneen, kuten myös tekee Hijrah (muutto
          Medinaan)." Kun vuosi Hudaybian sopimuksesta oli kulunut saattoi Profeetta (SAWS) johtaa
          2000:n pyhiinvaeltajan joukon 'Umralle Mekkaan. Qureishilaiset tyhjensivät Mekan ja
          katselivat pyhiinvaellusmenoja ympäröiviltä kukkuloilta. Sovittua kolmen päivän aikarajaa
          kunnioitettiin molemmin puolin. Tämän jälkeen muslimit palasivat Medinaan.</p>
          <p class="ylos"><a href="#header">Takaisin ylös</a></p>
        </div>
        <h3 id="o23">KUTSU LEVIÄÄ</h3>
        <div class="division">
          <p>Hudaybian kymmenvuotiseksi tarkoitettu sopimus takasi kaikille arabeille vapauden
          matkustaa tapaamaan Profeettaa (SAWS). Heitä saapuikin joukoittain tunnustamaan uskonsa
          islamiin. Samanaikaisesti Profeetta (SAWS) päätti, että oli tullut aika levittää sanomaa
          muihinkin maihin. Tässä tarkoituksessa hän lähetti matkaan luotettuja seuralaisiaan.
          Näillä oli mukanaan kirje, jossa kerrottiin hänen sanomansa. Viestit oli osoitettu
          silloisen maailman mahtavimpien kansojen johtajille. Niistä on säilynyt jäljennöksiä,
          joiden mukaan hän viestitti: "Allah on lähettänyt minut siunaukseksi koko ihmiskunnalle,
          ottakaa siis vastaan sanomani siitä, että Allah on teitä kohtaan armollinen." On myös
          kerrottu, että Profeetan (SAWS) ollessa kaivuutöissä Vallihaudan taistelun aattona, kolme
          valonvälähdystä singahti kivestä, jota hän yritti siirtää. Näissä välähdyksissä hänelle
          näytettiin ne kolme sivilisaation linnaketta, eteläinen, itäinen ja läntinen, jotka
          kohtapuoliin siirtyisivät islamin piiriin. Samoihin aikoihin Abu Sufyan ja eräitä
          muitakin qureishilaisia oli kauppamatkalla Syyriassa, joka oli Itä-Rooman (ysantin)
          keisarikunnan provinssi. Valtakunnan silloinen keisari, Herakleios, sattui myös näkemään
          unen. Hän kuvasi untaan hovissaan vierailleille seuraavasti: “Näin keisarikuntamme
          kukistuvan ja voiton lankeavan kansalle, joka ei seuraa meidän uskontoamme." Aluksi hän
          tulkitsi sen tarkoittavan valtakuntansa juutalaisväestöä. Hänen mielessään käväisi ajatus
          tuhota nämä kaikki, kunnes asrasta saapui sikäläisen kuvernöörin lähettiläs. Tällä oli
          mukanaan raportti keisarille, joka alkoi: "Kunnioitettu keisari Herakleios, kaupungissa
          on muutamia arabeja, jotka ovat kertoneet ihmeellisistä tapahtumista heidän maassaan..."
          Raportissa kuvattiin Profeetan (SAWS) toiminnasta kantautuneita kuulopuheita. Raportin
          kuultuaan Herakleios komensi sotilaitaan: "Etsikää käsiinne ja tuokaa luokseni joku, joka
          osaa kertoa lisää tästä kysymyksestä." Sotilaat eivät kuitenkaan löytäneet kuvausten
          alkuperäisiä esittäjiä. Sensijaan he toivat mukanaan löytämänsä Abu Sufyanin ja muutamia
          tämän kumppaneita. Herakleios kysyi:</p>
          <blockquote>
            <div>
              <p>“Sattuuko kukaan teistä olemaan Profeetta Muhammedin (SAWS) lähisukulainen? "Abu
              Sufyan vastasi: "Minä olen." Keisari esitti sitten kaikki kysymyksensä tälle,
              olettaen tämän olevan parhaiten perillä Profeetan (SAWS) toiminnasta. Aluksi hän
              kysäisi: “Mikä on Profeetan asema heimonne parissa?" Abu Sufyan vastasi: "Hän kuuluu
              erääseen kaikkein arvotetuimmista suvuistamme." Tiedetäänkö kenenkään ennen häntä
              esittäneen vastaavia asioita mitä hän on tehnyt?" "Ei", kuului vastaus. "Onko häntä
              koskaan epäilty valehtelijaksi?" "Ei ikinä." Seuraavaksi keisari esitti kysymyksen:
              "Mitä mieltä ollaan hänen ajatuksistaan ja mielipiteistään; entä hänen j ärj en
              juoksustaan?" "Kukaan ei ole koskaan asettanut hänen järjen juoksuaan kyseenalaiseksi
              tai löytänyt siitä mitään vikaa", vastasi Abu Sufyan. Keitä ovat hänen seuraajansa,
              ovatko he maan mahtavia vaiko sen hiljaisia?" "Enimmäkseen vaatimatonta väkeä." "Onko
              seuraajien lukumäärä nousussa vai laskussa?" "Luku kasvaa koko ajan, yksikään heistä
              ei jätä häntä", totesi Abu Sufyan. Sitten keisari siirtyi toisenlaisiin kysymyksiin:
              "Mikäli hän sopii jotakin, pitääkö hän siitä myös kiinni?" "Pitää", vastasi Abu
              Sufyan. "Oletteko koskaan taistellut häntä vastaan?" kysäisi keisari. Abu Sufyan
              muotoili asian: "Kyllä, toisinaan olemme voittaneet, toisinaan taas hän; koskaan hän
              ei ole syönyt sovittua sanaa." Keisari jatkoi: “Mitä hän edellyttää ihmisiltä?" "Että
              nämä palvoisivat yhtä ainoata Jumalaa", vastasi Abu Sufyan. "Hän kieltää ihmisiä
              palvomasta esi-isiensä tavoin, edellyttää että he rukoilevat vain Allahia, antavat
              almuja, pitävät antamansa lupaukset ja täyttävät velvollisuutensa."</p>
            </div>
          </blockquote>
          <p><a href="mohammed/img/hercules24.gif" title=
          "The Letter From Prophet Muhammad (SAW) to Emperor Heraclius Caesar of Rome"><img src=
          "mohammed/img/hercules24.jpg" alt=" " title=
          "The Letter From Prophet Muhammad (SAW) to Emperor Heraclius Caesar of Rome" class=
          "oikea"></a>Huolimatta siitä, että oli Profeetan (SAWS) vihollinen, Abu Sufyan oli
          puhunut totta. Hän kääntyi muslimiksi vasta elämänsä loppupuolella. Karavaaninsa muiden
          paikallaolleitten jäsenten pelosta hän ei kuitenkaan uskaltanut valehdella. Tapaaminen
          keisarin kanssa päättyi tämän toteamukseen: "Päättelen tästä kaikesta, että mies
          todellakin on Profeetta (SAWS). Sanoit, etteivät hänen seuraajansa jätä häntä. Se
          todistaa, että heillä on sydämissään aito usko, sillä todellinen usko ei kerran sydämen
          vallattuaan lähde sieltä pois. Minulla oli aavistus, että hän on ilmestyvä. Mikäli
          kertomasi pitää paikkansa, hän varmaankin on kukistava minut. Jos hän olisi täällä,
          pesisin hänen jalkansa. Voitte lähteä." Ei kauaakaan tuon kohtaamisen jälkeen saapui
          DiHiyah niminen sanansaattaja mukanaan Profeetta Muhammedin (SAWS) kirje, jossa
          sanottiin: “</p>
          <blockquote>
            <div>
              Mikäli hyväksyt islamin, olet turvassa; mikäli taas et, joudut kantamaan vastuun
              päätöksestäsi.
            </div>
          </blockquote>
          <p>Herakleios sieppasi kirjeen käsiinsä. Järkyttyneenä, vaivoin kyeten hillitsemään
          itsensä, hän virkkoi DiHiyalle: "Tiedän, että herranne on oikea Allahin Profeetta. Meidän
          kirjoituksissamme on kerrottu hänen tulemisestaan. Siirtyisin mielihyvin islamiin, mikäli
          minulla ei olisi syytä pelätä roomalaisten tappavan meidät kostoksi siitä hyvästä.
          Parasta, että menet piispa DaghaTirin puheille, ja kerrot kai ken hänelle. Väki luottaa
          hänen sanaansa enemmmän kuin minun." Niinpä DiHiyah välitti viestinsä piispalle, joka sen
          kuultuaan virkkoi: "Totta, teidän herrastanne, jota me kutsumme nimellä Ahmed, on
          maininta meidän kirjoituksissamme." Sitten hän vaihtoi mustan kasukkansa valkoiseen ja
          meni kirkkoonsa. Hän puhui sinne kokoontuneelle väelle seuraavasti: "Oi roomalaiset,
          Ahmed on lähettänyt meille kutsun liittyä omaan uskontoonsa. Niinpä todistan uskovani,
          ettei ole muuta jumalaa kuin Allah, ja Ahmed on Hänen palvelijansa ja lähettiläänsä."
          (Ahmed on Muhammed-nimen toinen muoto). Tämän kuultuaan väki raivostui ja kävi DaghaTirin
          kimppuun, piesten tämän kuoliaaksi. Herakleios pelkäsi itselleen käyvän samoin. Hän
          puhutteli kenraaleitaan parvekkeelta: “Oi roomalaiset, muuan mies on kirjoittanut minulle
          kutsun siirtyä omaan uskontoonsa. Uskon, että hän on se oikea Profeetta, jota meidän on
          käsketty odottaa. Siispä seuratkaamme häntä, tullaksemme onnellisiksi tässä ja tulevassa
          maailmanajassa." Kun kuuli roomalaisten karjuvan kiukusta, Herekleios nopeasti käänsi
          takkinsa ja sanoi: "Minä vain teeskentelin nähdäkseni kuinka vahva on teidän uskonne.
          Olen iloinen siitä, että uskonne on horjumaton." Sitten Herakleios ehdotti, että he -
          ylläpitääkseen rauhantilaa - maksaisivat muslimeille tai antaisivat näille maata. Tähän
          roomalaiset eivät kuitenkaan suostuneet. Tajutessaan, että mitään ei olisi tehtävissä sen
          estämiseksi, etteikö islam eräänä päivänä valtaisi Syyriaa, Herakleios jätti maakunnan.
          Lähtiessään paluumatkalle Konstantinopoliin, Itä-Rooman pääkaupunkiin, hän kääntyi
          taakseen ja virkkoi: " Oi sinä Syyrian maa, jää hyvästi ainiaaksi." Sillävälin toinen
          Profeetan sanansaattaja saapui Persian kuninkaan, Khosroesin palatsiin. Tämän
          henkivartijat valistivat sanansaattajaa: "Kun kohtaat kuninkaan (shaahin) sinun on
          kumarruttava, etkä saa nostaa päätäsi ennenkuin hän puhuttelee sinua. Sanansaattaja
          totesi tähän. "En koskaan suostu sellaiseen. Kumarrun vain Allahin edessä." "Siinä
          tapauksessa shaahi ei ikinä hyväksy tuomaasi kirjettä", sanottiin hänelle. Kun sitten
          kuninkaan tapaamisen aika koitti, shaahi hämmästeli miestä, joka piti päänsä pystyssä ja
          kieltäytyi polvistumasta hänen eteensä, kuten tapa vaati. Joka tapauksessa shaahi
          luetutti kirjeen, joka kuului:</p>
          <blockquote>
            <div>
              <a href="mohammed/img/persia24.gif" title=
              "The Letter From Prophet Muhammad (SAW) to Khushroo, the King of Persia"><img src=
              "mohammed/img/persia24.jpg" alt=" " title=
              "The Letter From Prophet Muhammad (SAW) to Khushroo, the King of Persia" class=
              "oikea"></a>'Allahin, Armeliaan Armahtajan nimeen, Muhammedilta, Allahin
              Lähettiläältä Khosroesille, Persian shaahille. Rauha kaikille, jotka seuraavat
              totuutta, ja uskovat Allahiin ja Hänen Profeettaansa, jotka tunnustavat uskovansa,
              ettei ole muuta jumalaa kuin Allah ja, että Muhammed on Hänen Lähettiläänsä. Allahin
              nimessä, jonka Lähettiläs olen, pyydän sinua varoittamaan kansaasi, ja kehoittamaan
              heitä hyväksymään Hänen Sanomansa. Mikäli he eivät näin tee, he saavat kantaa vastuun
              seurauksista. Ryhtykää muslimeiksi ja olette turvassa. Mikäli kieltäydyt kertomasta
              tätä heille, alamaisesi tulevat syyttämään sinua ymmärtämättömyydestäsi.
            </div>
          </blockquote>
          <p>Shaahi raivostui kirjeestä ja repi sen pieniksi palasiksi. Kun sanansaattaja oli
          palannut Arabiaan ja kertonut Profeetalle (SAWS) mitä Khosroes oli tehnyt. Profeetta
          (SAWS) totesi: "Repiköön Allah samoin hänen valtakuntansa palasiksi." Vuosien perästä
          tämä Profeetan (SAWS) sana kävikin toteen.</p>
          <p>Kuten Syyriaan ja Persiaan, lähetettiin viestiviejä myös Abessiniaan, sen kuninkaan,
          Neguksen luokse. Kirje kuului:</p>
          <blockquote>
            <div>
              <a href="mohammed/img/najjasi24.jpg" title=
              "The Letter From Prophet Muhammad (SAW) to Negus, the King of Abyssinia"><img src=
              "mohammed/img/najjasi124.jpg" alt=" " title=
              "The Letter From Prophet Muhammad (SAW) to Negus, the King of Abyssinia" class=
              "oikea"></a>'Rauha kanssanne. Ylistys Allahille, kuninkaiden Kuninkaalle, Kaikkein
              Pyhimmälle, Rauhanantajalle, Uskon säilyttäjälle, Varjelijalle. 'Hän on Allah; ei ole
              muuta jumalaa kuin Hän: Kuningas, Pyhä, Rauha, Suojelija, Vartija, Mahtava, Väkevä,
              Ma j esteettinen. Allah on niiden yläpuolella, joita he asettavat Hänen rinnalleen!
              Todistan uskovani, että Jeesus, Marian poika, on Allahin henki ja Hänen sanansa,
              jonka Hän saattoi hyvään, puhtaaseen, neitsyt Mariaan, jotta hän kantaisi Jeesusta.
              Allah loi hänet Henkensä henkäyksestä kuten hän loi Aadamin Kädellään ja
              Henkäyksellään. Kutsun sinua Allahin puoleen, sen Ainoan, jolla ei ole vertaista
              tottelemaan Häntä, seuraamaan minua ja uskomaan siihen mitä minulle on annettu
              ilmoitettavaksi, sillä minä olen Allahin Lähettiläs. Rauha olkoon niilä, jotka
              kulkevat oikeaan johdettuina.'
            </div>
          </blockquote>
          <p>Abessinian kuningas oli hyvin viisas mies, ihmiset pitivät häntä hyvänä kristittynä.
          Hän oli toki kuullut Profeetasta (SAWS) ja hänen uskonnostaan niiltä muslimeilta, jotka
          vuosia sitten olivat saaneet turvapaikan hänen maassaan. Hän oli syvästi liikuttunut
          saamastaan kirjeestä. Kun hän laskeutui alas valtaistuimeltaan, hän ei tehnyt sitä vain
          osoittaakseen kunnioitustaan vaan myös julistaakseen olevansa itsekin muslimi. Hän
          lähetti Profeetalle (SAWS) seuraavansisältöisen vastauskirjeen: 'Muhammedille, Allahin
          Profeetalle Negus al-Ashamilta, Abessinian kuninkaalta.Assalamu aleikum oi Allahin
          Profeetta, wa raHmatullah wa barakatuhu Hänellä, joka on johdattanut minut islamiin, ei
          ole vertaista. Sain kirjeenne, oi Allahin Lähettiläs. Eräitä seuraajiasi, heidän mukanaan
          serkkusi Ja'far, asuu yhä täällä. Uskon, että olet oikea Allahin Profeetta; haluan täten
          uusia sen uskollisuudenvalani, jonka olen jo serkkusi Ja'farin välityksellä tehnyt
          sinulle. Hänen johdollaan siirryin islamiin ja alistuin Maailmojen Herralle. Neljäskin
          sanansaattaja matkasi laivalla Aleksandriaan tapaamaan Muqawqisia, Egyptin hallitsijaa.
          Tämä kuului kristittyjen koptilaiseen uskonhaaraan. Kirjeessään Profeetta (SAWS) kutsui
          Muqawqisia ottamaan vastaan islam. Koska tämä kristittynä uskoi Jeesuksen sanomaan, olisi
          hänen helppo uskoa Profeetta Muhammediin (SAWS), jolla oli samanlainen sanoma Allahilta.
          Kirje kuului:</p>
          <blockquote>
            <div>
              <a href="mohammed/img/muqawzoom24.gif" title=
              "The Letter From Prophet Muhammad (SAW) to Muqawqis, the Chief of the Copts"><img src="mohammed/img/muqawzoom24.jpg"
              alt=" " title=
              "The Letter From Prophet Muhammad (SAW) to Muqawqis, the Chief of the Copts" class=
              "oikea"></a>'Allahin Armeliaan Armahtajan nimeen. Muhammedilta Abd Allahin pojalta
              ylhäiselle Koptille. Olkoon rauha sillä, joka seuraa Totuutta. Pyydän sinua ottamaan
              islamin vastaan. Ryhdy muslimiksi ja Allah on palkitseva sinut kahdesti. Jos taas
              kieltäydyt, kannettavaksesi lankeaa syyllisyys siitä, ettet sallinut kansasi päästä
              osalliseksi tästä siunauksesta.'
            </div>
          </blockquote>
          <p>Muqawqis arvosti saamaansa kirjettä, kohteli viestintuojaa hyvin, ja lähetti tämän
          mukana monia lahjoja Profeetalle (SAWS). Muslimiksi hän ei kuitenkaan ryhtynyt. Vaikka
          vain Abessinia vastasi myönteisesti Profeetan kutsuun siirtyä islamiin, ei peli suinkaan
          ollut menetetty - <strong>ei kulunut montaakaan vuotta kun Persia, Syyria ja Egypti
          tulivat islamin valtapiiriin</strong>.</p>
          <p class="ylos"><a href="#header">Takaisin ylös</a></p>
        </div>
        <h3 id="o24">PALUU MEKKAAN</h3>
        <div class="division">
          <p>Suhteet Mekan ja Medinan kesken kehittyivät myönteisempään suuntaan Hudhaybian
          sopimuksen myötä. Kymmenvuotiseksi tarkoitetun aselevon rikkoi kuitenkin qureisihilaisten
          ja heidän liittolaistensa, bani akrin, hyökkäys Khuza'ahin heimoa vastaan.
          Khuza'ahilaiset olivat nimittäin muslimien liittolaisia, joten Profeetta (SAWS) kuultuaan
          uutiset hyökkäyksestä, käski miestensä valmistautua sotaan. Kun valmistelut oli tehty,
          hän ilmoitti kohteen olevan Mekka. Hän ei kuitenkaan halunnut taisteluja käytävän
          kaupungin muurien sisällä, vaan yliote oli saatava yllätyshyökkäyksellä. Näin
          mekkalaisille ei jäisi aikaa valmistautua sotaan. Piiritettyinä heidän olisi pakko
          antautua. Näin muslimit voisivat vallata kaupungin ilman ihmishenkien menetyksiä.</p>
          <p><img src="mohammed/img/ram25.jpg" alt=" " title=" " class="oikea">Elettiin Ramadan
          kuuta ja kahdeksatta Hijran jälkeistä vuotta, kun kymmentuhantinen muslimiarmeija lähti
          kohti Mekkaa. Monet miehistä paastosivat, vaikka siihen ei heillä matkalaisina olisi
          ollut pakkoa. Tunnelma oli juhlallinen, olivathan he matkalla kohti Mekkaa, heistä monen
          kotiseutua, jota eivät olleet kahdeksaan vuoteen nähneet. Samanaikaisesti Profeetan setä,
          al-Abbas, vaimoineen oli päättänyt, että oli aika jättää Mekka ja siirtyä Profeetan
          seuraan Medinaan. He eivät kuitenkaan ehtineet matkata kuin parikymmentä kilometriä kun
          he törmäsivät muslimien leiriin. Kun Profeetta (SAWS) näki heidät hän totesi: "Setä,
          sinun siirtolaisuutesi on oleva viimeinen, kuten minun profetiani on viimeinen." Al-Abbas
          liittyi armeijaan ja hänen vaimonsa jatkoi turvallisesti matkaansa Medinaan.</p>
          <p>Koitti yö ja muslimit sytyttivät tulet valaisemaan leiriään. Mekkalaiset katselivat
          ihmeissään sytytettyjen tulien valtaisaa määrää. Abu Sufyan kierteli ympäriinsä
          kyselemässä kenen leiristä oikein oli kyse. Yht'äkkiä häntä vastaan ratsasti al-Abbas.
          Mies oli selvästi tulossa tulien suunnalta. Itseasiassa hän tuli Profeetan (SAWS)
          hyväntahdon lähettiläänä. Hänen viestinsä kuului: "Muslimit ovat tulleet valtavan
          armeijan kera. He eivät hae taistelua, vain pääsyä kaupunkiin. Teidän on parasta
          antautua, eikä elätellä vastarintaa. Tule tapaamaan Profeettaa (SAWS) minun
          suojeluksessani." Abu Sufyan suostui esitykseen ja istahti al-Abbasin taakse Profeetan
          valkean muulin selkään. Oli vielä pimeää kun he saapuivat muslimien leiriin. Joka kerta
          heidän ohittaessaan leiritulen, kysyttiin: "Kuka siellä?" Kukaan ei tunnistanut vierasta
          al-Abbasin takana vihollisen päämieheksi. Al-Abbasin he sensijaan tunsivat ja päästivät
          heidät menemään. Heidän kulkiessaan 'Umarin ohi, tämä yht'äkkiä tunnisti Abu Sufyanin ja
          karjahti: "Itse Abu Sufyan! Allahin vihoviimeinen vihamies!" Hän lähti juosten miesten
          perään aikoen tappaa vihollisensa. Al-Abbas hoputti ratsuaan ja he ehtivät kuin
          ehtivätkin Profeetan teltalle ennenkuin hengästynyt 'Umar saavutti heidät. 'Umar pyysi
          Profeetalta lupaa saada tappaa Abu Sufyan, tuo islamin vihollinen ja mies joka oli niin
          useasti johtanut qureishilaisten sotaretkiä heitä vastaan. Al-Abbas kuitenkin keskeytti
          hänen vuodatuksensa sanomalla: "Olen luvannut suojella häntä hänen täälläolonsa ajan."
          Profeetta käski setäänsä viemään Abu Sufyanin telttansa turviin. Aamun valjettua Abu
          Sufyan vietiin Profeetan luokse, joka totesi tälle: <em>"Abu Sufyan! Joko tajuat, ettei
          ole muuta jumalaa kuin Allah?"</em> Abu Sufyan vastasi siihen: <em>"Mikäli olisi ollut
          joku toinen, varmaankin se olisi auttanut minut tästä."</em> "Häpeäisit vähän, Abu
          Sufyan, on aika sinunkin uskoa, että olen todella Allahin Lähettiläs", sanoi Profeetta
          (SAWS). Mietitttyään tovin, Abu Sufyan muisti miten 'Umarille ei ollut saanut lupaa hänen
          tappamiseensa. Ajatus sai hänet lausahtamaan: "Huomaan, että olet "jalomielinen ja
          anteeksiantavainen ihminen, mutta siltikään en ole täysin vakuuttunut sinusta." Al-Abbas
          puuttui tässä vaiheessa puheeseen todeten: "Ala jo uskoa, niin minäkin teen." Abu Sufyan
          seisoi hetken aivan hiljaa. Sitten hän lausui kaikkien edessä varmalla ja selkeällä
          äänellä: "Ei ole muuta jumalaa kuin Allah, ja Muhammed on Allahin Lähettiläs." Tämän
          jälkeen Profeetta (SAWS) käski Abu Sufyania palaamaan Mekkaan ja kertomaan
          kaupunkilaisille, että muslimit tulisivat sinne seuraavana aamuna. Ennenkuin tämä lähti,
          al-Abbas ehdotti Profeetalle (SAWS), että Abu Sufyanille, joka oli ylpeä ja
          omanarvontuntoinen mies, suotaisiin kunniallinen asema. Profeetta (SAWS) otti neuvosta
          vaarin ja virkkoi Abu Sufyanille: "Kerro väellesi, että kun tulemme kaupunkiin, jokainen,
          joka vain etsii suojaa sinun talostasi, on oleva turvassa." Tämä oli suuri kunnianosoitus
          Abu Sufyania kohtaan. Lisäksi Profeetta (SAWS) pyysi häntä välittämään kaupunkilaisille
          sanan, että kaikki, jotka pysyttelisivät kodeissaan tai Ka’bassa, saisivat myös olla
          rauhassa. Abu Sufyan kiiruhti takaisin kaupunkiin. Siellä hän kiipesi sille vuorelle,
          jolta Hagar aikoinaan etsi vettä (ja jolta Profeetta (SAWS) myöhemmin puhui). Hän
          kuulutti kaupunkilaisia tulemaan luokseen, ja julisti näille: "Oi mekkalaiset, nuo tulet,
          jotka näimme ympärillämme, ovat Muhammedin ja hänen miestensä leiritulia. Hän on
          liikkeellä vahvan armeijan tukemana. Heitä on aivan liian paljon, jotta pärjäisimme
          heille. Parasta, että antaudumme suosiolla. Jokainen joka pysyttelee minun tai omassa
          talossaan tahi Ka'bassa, on oleva turvassa." Varhain seuraavana aamuna muslimit
          työntyivät kaupunkiin. Heitä vyöryi joka suunnalta, ohjeenaan olla aiheuttamatta
          vahinkoa, mikäli heidän etenemistään ei häirittäisi. Kun Profeetta (SAWS) saapui, astui
          hän alas kamelinsa selästä, kumartui maahan ja kiitti Allahia voitosta. Kun uskottomat
          tämän näkivät, tajusivat he, että Profeetta (SAWS) oli tullut rauhallisissa aikeissa.
          Ihmiset lähtivät kodeistaan kohti Ka'baa. Sieltä he tapasivat Profeetan (SAWS)
          suorittamassa rituaalista Ka'ban ympärikiertoa (tawafia) kamelinsa selässä, muslimit
          ympärillään. Tawafin suoritettuaan hän lausui: "Ei ole muuta jumalaa kuin Allah, eikä ole
          Hänellä vertaista. Qureishin miehet ja naiset, unohtakaa ylpeytenne, sillä olemme kaikki
          samanarvoisia; olemme kaikki Aadamin jälkeläisiä, sen Aadamin, joka tehtiin tomusta.</p>
          <p>" Sitten hän lausui heille seuraavan Koraanin jakeen:</p>
          <p class="verse">'Ihmiset, me olemme luoneet teidät mieheksi ja naiseksi ja tehneet
          teistä kansoja ja heimoja, jotta tuntisitte kuuluvanne yhteen. Allahin luona jalosukuisin
          teistä on se, joka on hurskain. Allah on Kaikkitietävä, Kaiken tunteva.'<br>
          <img src="mohammed/img/koraani.jpg" alt="koraani"><br>
          <span>(Koraani 49:13).</span></p>
          <p>Päätettyään resitointinsa Profeetta (SAWS) kysäisi: "Hyvät qureishilaiset, miten
          arvelette minun nyt menettelevän teidän kanssanne?" Ihmiset harkitsivat pitkään ennenkuin
          uskalsivat vastata. He olivat selvillä siitä, että sodan lakien nojalla heidät kaikki
          voitaisiin ottaa sotavangeiksi. Toisaalta he tiesivät Profeetta Muhammedin jalomieliseksi
          mieheksi. Heidän vastauksensa kuului: "Odotamme sinun kohtelevan meitä kuten olisimme
          veljenpoikiasi tai kuten hyväsydäminen veli konsanaan tekisi." Tähän hän vastasi kuten
          profeetta Joosef aikoinaan veljilleen Egyptissä: <em>"Jumala on antava teille anteeksi,
          onhan Hän Armahtajista Armeliain."</em> Vähän myöhemmin hän kiipesi, tungeksiva
          väkijoukko kintereillään, Safan kukkulalle. Siellä yksi toisensa jälkeen tarttui hänen
          käteensä ja julistautui muslimiksi. Sitten palattiin Ka'baan. Siellä Profeetta (SAWS)
          kohotti sauvansa kohti sen H365:ttä epäjumalankuvaa ja lausui Koraanista jäkeen:
          H'ALLAHIN ARMELIAAN ARMAHTAJAN Sano:</p>
          <p class="verse">Totuus on tullut ja valhe kadonnut. Valheen osa on kadota.'<br>
          <img src="mohammed/img/koraani.jpg" alt="koraani"><br>
          <span>(Koraani 17:81).</span></p>
          <p>Tämän jälkeen kuvapatsas toisensa jälkeen pantiin nurin. Seurasi Ka’ban
          puhdistamisrituaali, jonka Profeetta (SAWS) seuraajineen suoritti. Sen päätteeksi ilal
          sai määräyksen kuuluttaa rukouskutsunsa. Siitä päivästä lähtien on rukouskutsu kaikunut
          viidesti päivässä Mekassa. Ka’bah, Allahin huone, on palvellut sitä tarkoitusta, jota
          varten sen Aabraham tuhansia vuosia sitten pystytti: Allahin, meidän Luojamme, palvonnan
          Pyhättönä; sittemmin myös islamin hengellisenä keskuksena. Sinä päivänä, jolloin Mekka
          vallattiin, piti Profeetta (SAWS) seuraavan puheen: Allah teki Mekasta pyhän sinä
          päivänä, jolloin Hän loi taivaan ja maan. Pyhistä Pyhimpänä se on myös säilyvä aina
          Ylösnousemuksen Päivään asti. Kenenkään, joka uskoo Allahiin ja Viimeiseen Päivään, ei
          ole lupa vuodattaa siellä verta, eikä katkoa sieltä puita. Niin on ollut ennen minua,
          eikä se ole luvallista minun jälkeenikään. Minullekaan se ei ole sallittua, paitsi tänä
          aikana, jolloin Allahin viha kansaansa kohtaa tekee siitä luvallista. Mekka on täten
          saanut aikaisemman pyhyytensä takaisin. Ne, jotka nyt ovat täällä, menkööt ja kertokoot
          tämän kaikille."</p>
          <p class="ylos"><a href="#header">Takaisin ylös</a></p>
        </div>
        <h3 id="o25">HUNAIN JA YLIMIELISYYDEN KATKERA</h3>
        <div class="division">
          <p><img src="mohammed/img/tai26.jpg" alt=" " title=
          "Ta'if is in the mid-southwest of the country near to Mecca" class="oikea">Islam alkoi
          kukoistaa Mekassa ja muslimien asema vahvistui päivä päivältä. Mekan eteläpuolella eleli
          kuitenkin awazimin sotaisa heimo, joka ei ollut omaksunut islamia. Nämä tekivät
          sopimuksen Thaqifin, Herään toisen tai filaisheimon, kanssa. Sopimuksessa nämä
          sitoutuivat yhdessä taistelemaan muslimeita vastaan ja tuhoamaan nämä, ennenkuin uusi
          uskonto valtaisi koko arabian. Thaqifit, jotka olivat kuuluja rohkeudestaan, saivat
          piankin ylipuhuttua muut Ta'if in alueen heimot puolelleen. Tehoava vetoomus kuului:
          "Katsokaa mitä on tapahtumassa! Mikäli Qureish, heimoista suurin on kaatunut Muhammedin
          syliin, on vain ajan kysymys kun olemme itse samassa tilanteessa. Meidän on iskettävä
          ennen kuin muslimit saavat valtansa Mekassa vakiinnutettua ja taakseen koko Qureishin
          täyden tuen. Liittoutuman komentajana toimi heimopäällikkö ja peloton soturi, Malik ibn
          'Awf. Hänen suunnitelmansa kuului: "Meidän on lähdettävä sotaan perheinemme, otettava
          mukaan koko omaisuutemme - teltat, karjat, kaikki. Silloin yksikään ei uskalla luistaa
          taistelusta." Suunnitelma sai kaikkien kannatuksen. Vain yksi ainoa mies, sokea Dorayd,
          ei hyväksynyt ajatusta. Hän oli itse aikoinaan ollut urhea soturi, joka laajan
          kokemuksensa vuoksi kulki mukana neuvonantajana. "En pidä Malikin suunnitelmasta", hän
          julisti. "Jos mies on niin raukkamainen, että lipeää taistelusta, kuka takaa etteikö hän
          jätä myös perhettään pulaan? Sitäpaitsi naisista ja lapsista on ylimääräistä vaivaa ja
          vastusta taistelukentällä. Mikäli häviämme, kaikki omaisuutemme joutuu vihollisten
          käsiin." Malik ei piitannut neuvosta, vaan piti kiinni alkuperäisestä suunnitelmastaan.
          Kun Profeetta (SAWS) sai kuulla vihollisten suunnitelmista, hän koki olevansa pakotettu
          taisteluun. Armeija koottiin ja sai käskyn edetä kohti Ta'if ia. Hänen joukkojensa
          vahvuus oli kaksitoistatuhatta vihollisen vain neljätuhatta. Ylivoima sai muslimit
          ylimielisesti toteamaan: "Meitä Hei kukaan voi voittaa!" Kun Profeetta (SAWS) kuuli
          tämän, hän tajusi ylimielisyyden vallanneen muslimien mielet. Siinä mielentilassa heillä
          ei olisi menestystä. Hän varoitti miehiään: <strong>"Luottakaa Allahiin, älkääkä omiin
          voimiinne."</strong> Tuli aika taistella. Muslimiarmeija eteni pitkin unainiin johtavaa,
          kapeaa polkua. Polku työntyi kielekkeisten kallioitten väliseen solaan, jossa Hawazin,
          yhdessä muiden heimojen kanssa, oli asemissa. Oli varhainen aamu, päivä ei vielä ollut
          valjennut. Muslimit eivät tienneet, että Hawazinin sotilaat olivat pimeyden turvin
          kiivenneet ylös kallioille väijytykseen, odottelemaan muslimeita. Kun muslimijoukot
          olivat työntyneet kapeaan solaan, Hawazinilaiset sulkivat heidät mottiin. Aluksi heidän
          päälleen satoi kivenjärkäleitä, niitä seurasi nuoli- ja keihässade; lopuksi miekkamiehet
          kävivät heidän kimppuunsa. Hämmennys ja pakokauhu valtasi muslimit, jotka säntäsivät
          suinpäin pakoon. Profeetta (SAWS) oli katkerasti pettynyt nähdessään miestensä paniikin
          ja paon. Hän pysytteli kuitenkin tyynesti komentopaikallaan yhdessä Abu Bakrin, 'Alin,
          setänsä al-'Abbasin ja muutamien muiden kanssa. Al-'Abbas astui puhuttelemaan miehiä,
          käskien näitä palaamaan takaisin ja olemaan jättämättä Profeettaa (SAWS). Häpeä valtasi
          miehet, heidän tajutessaan käyttäytymisensä raukkamaisuuden ja Profeetan (SAWS)
          seisomassa lähes yksinään vihollista vastassa. He ryhdistäytyivät ja palasivat pikapikaa
          taistelurintamaan. Silloin Allah lähetti Havuksi enkelinsä - 'vastustajan, jota ette voi
          nähdä'. Seurasi kiivas taistelu. Muslimisoturit rynnivät eteenpäin, kamppaillen
          raivoisasti, onnistuen työntämään Hawazinilaiset solatieltä sen takaiseen laaksoon.
          Taistelusta tuli pitkä ja uuvuttava. Päivän kallistuttua iltaan, muslimit olivat päässeet
          voitolle. Sitä ennen heidän oli kuitenkin ollut opeteltava ylimielisyydestä saamansa,
          ankara läksy. Kävi juuri niin kuin vanha soturi oli ennustanut: tappiolle joutunut
          vihollinen pakeni jättäen perheensä ja omaisuutensa vastustajansa käsiin. Myöhemmin
          näiden johtajat, yhtä lukuunottamatta, palasivat pyytämään näitä takaisin ja
          julistautumaan muslimeiksi. Profeetta (SAWS) antoi näille anteeksi, sallien perheitten
          palata. Omaisuus jäi kuitenkin sotasaaliiksi. Poikeuksen teki Hawazinien johtaja. Hän
          pakeni Ta'ifiin, jonka linnoitukseen hän asettui puolustusasemiin. Muslimit ajoivat häntä
          takaa ja piirittivät kaupunkia kolmisen viikkoa. He tekivät useita yrityksiä tunkeutua
          linnoitukseen. Yritykset maksoivat monia ihmishenkiä, joten Profeetta (SAWS) määräsi
          joukkonsa vetäytymään. Tarina ei kuitenkaan pääty tähän vähän myöhemmin myös
          Hawazinilaiset, monien muiden heimojen mukana, tulivat esiin ja julistautuivat
          muslimeiksi. Heidän joukossaan oli myös Malik ibn Awf, sotaretken johtaja. Hänestä
          Profeetta (SAWS) teki noiden heimojen johtajan. Profeetta (SAWS) jakoi Hunainin laakson
          taistelusta kertyneen sotasaaliin qureishilaisten ja beduiiniheimojen kesken. Medinan
          Ansarit, Profeetan ainoat tukijat Mekan valtausta edeltäneinä vuosina sinä, jäivät ilman
          sotasaalista. Nämä loukkaantuivat ja kävivät valittamassa asiaa Profeetalle (SAWS). Tämä
          virkkoi heille: "Mitä oikein kuulen? Ajatteletteko pahaa minusta? Enkö tullut luoksenne
          silloin kun ette vielä tunteneet totuutta; eikö Allah olekin johdattanut teitä; hän teki
          teistä, jotka olitte köyhiä rikkaita; eikö Hän pehmittänyt sydämenne silloin kun olitte
          vielä Allahin vihollisia? Ahnehditteko sitä maallista mammonaa, jota minun on nyt
          käytettävä voittaakseni ihmisten luottamuksen niin, että saatan johtaa heidät islamiin?
          Eikö islam todellakaan riitä teille? Eikö teitä ilahduta viedä mukananne Medinaan Allahin
          Lähettiläs, kun toisten on tyytyminen pelkkiin elukoihin?" Tämän kuultuaan katumus
          valtasi heidät ja he alkoivat itkeä. Mitä suurimmalla nöyryydellä ja kunnioituksella,
          heidän edusmiehensä virkkoi: "Olemme todellakin hyvin tyytyväisiä saadessamme lahjaksi
          Allahin Lähettilään." Olisiko meidänkin syytä kysyä itseltämme samat kysymykset. Eikö
          meitäkin ole siunattu Profeetta Muhammedilla (SAWS) ja Kirjalla, jotka ovat oppainamme
          kaikissa niissä kysymyksissä, joilla on iätikestävää arvoa? Eikö tämä olekin paljon
          arvokkaampaa kuin tämän maailman rikkauksien ja ilojen haikailu? Pian tämän jälkeen
          Ansarit palasivat, Profeetta (SAWS) mukanaan, Medinaan. Hän olisi voinut jäädä omiensa
          pariin Mekkaan ja elää siellä päiviensä lopuun, mutta hän piti lupauksensa jatkaa
          elämistään medinalaisten parissa, joka oli näille mitä suurin siunaus.</p>
          <p class="verse">'Allah on auttanut teitä usein ja hän auttoi myös Hunainin taistelussa,
          kun teidän lukumääränne ihastutti teitä, mutta se ei auttanut teitä laisinkaan, vaan maa
          avaruudessaan tuntui teistä ahtaalta, ja te käänsitte selkänne. Silloin Allah lähetti
          säkinänsä Profeetalleen ja uskoville ja Hän lähetti joukkoja, joita te ette voineet
          nähdä, ja rankaisi uskottomia. Tämä oli uskottomien palkka. Tämän jälkeen Allah suo
          Harmonsa, kenelle tahtoo, Allah on Anteeksiantava, Armelias.'<br>
          <img src="mohammed/img/koraani.jpg" alt="koraani"><br>
          <span>(Koraani 9:25-26).</span></p>
          <p class="ylos"><a href="#header">Takaisin ylös</a></p>
        </div>
        <h3 id="o26">TABUK - USKON KOETINKIVI</h3>
        <div class="division">
          <p>Kun koko Arabia alkoi liittyä Profeetan seuraajiin, lienee uutinen muslimen kasvavasta
          voimasta epäilemättä kiirinyt Herakleioksen, Itä-Rooman keisarin korviin. Roomalaiset
          kokivat muslimien yhdentymisen islamin alle imperiumiaan uhkaavana vaarana. Keisarin
          neuvonantajat ja kenraalit päättivät, että olisi parasta hyökätä muslimien kimpuun,
          samanaikaisesti sekä pohjoisesta että idästä käsin. Päämääränä olisi islamin
          kertakaikkinen hävittäminen. Kaksi vuotta oli kulunut siitä, kun Herakleios oli kertonut
          väelleen Profeetan kirjeestä ja kehoittanut näitä alistumaan islamiin. Tälläkään kertaa
          ei heitä huvittanut kuunnella sellaisia ajatuksia. <img src="mohammed/img/tab27.jpg" alt=
          " " title="" class="oikea">Kun Profeetta (SAWS) sai kuulla roomalaisten suunnitelmista,
          hän päätti, että olisi parempi kohdata Itä-Rooman armeija Tabukissa, Syyrian tietä noin
          500 kilometrin päässä Medinasta, kuin päästää nämä hyökkäämään Medinaan. Eräs päätökseen
          vaikuttaneista seikoista oli Profeetan (SAWS) huoli siitä, että jos muslimit lyötäisiin
          Medinassa niin, että kaupunki ja sotaväki menetettäisiin, tämä saattaisi merkitä islamin
          loppua. Tämä oli erittäin vaikea päätös. Ei riittänyt, että matka Tabukiin oli pitkä ja
          vaivalloinen, oli myös sadonkorjuun aika. Vuodenaika oli myös poikkeuksellisen kuuma - ja
          vastassa valtaisa vihollisarmeija. Tuohon aikaan eivät kaikki Medinalaiset olleet
          todellisia uskovaisia, joukossa oli myös tekopyhiä, jotka teeskentelivät uskovaista,
          mutta kätkivät sydämensä todellisen tilan. Kun Profeetta (SAWS) kuulutti kaikkia
          lähtemään sotaan, nämä tekohurskaat alkoivat lietsoa epävarmuutta ja pelkoa muslimien
          parissa, sanoen: "Kuinka edes saatamme kuvitella lyövämme roomalaiset, joiden mahtava
          valtakunta ulottuu yli koko maan piirin? Vaikka siihen pystyisimmekin, emme saa siihen
          tilaisuutta, sillä matka on pitkä ja kuumuus lyö meidät ennen perillepääsyä.
          Kaikenkukkuraksi meidän vilja- ja hedelmäsatomme on kypsynyt korjattavaksi, emme kai voi
          jättää niitä korjaamatta? Jos ne jätämme, olemme hukassa!" Kaikki tekopyhien puheet
          koettelivat vakavasti muslimien uskoa. Kuka olisi valmis puolustamaan uskontoaan
          sellaista ylivoimaa vastaan? Olisiko kellään varoja ja rohkeutta varustaa armeijaa? Tämä
          oli koetinkivi joka osoitti ketkä olivat todellisia muslimeita. Tässä yhteydessä Allah
          ilmoitti seuraavan jäkeen:</p>
          <p class="verse">'ALLAHIN, ARMELIAAN ARMAHTAJAN NIMEEN.<br>
          Se, joka uskoi, sanoi: "Kansani, seuratkaa minua, niin johdatan teidät oikealle tielle!
          Kansani, tämänpuoleinen elämä on vain hetken nautinto, mutta tuonpuoleinen on hyvä
          asumus.<br>
          <img src="mohammed/img/koraani.jpg" alt="koraani"><br>
          <span>(Koraani 40:38).</span></p>
          <p>Profeetta (SAWS) tarvitsi armeijan kokoamiseen ja varustamiseen runsaasti varoja.
          Huolimatta kaikesta mitä tekopyhät puhuivat, eritoten Profeetan lähimmät ystävät,
          antoivat auliisti apuaan. Esimerkiksi 'Uthman ibn Af f an antoi avokätisesti hevosia ja
          aseita 10.000:Ile miehelle, Abu Bakr puolestaan antoi koko omaisuutensa. Myös 'Umar antoi
          merkittävän panoksen. Näin Profeetta (SAWS) saattoi koota ja varustaa 40.000:n sotilaan
          armeijan. Kun kaikki oli valmista lähtöön, seitsemän mattimyöhäistä tuli liittyäkseen
          joukkoon. Profeetan (SAWS) oli valitettavasti torjuttava heidät, sillä hänellä ei ollut
          antaa miehille ratsuja. Nämä seitsemän vaipuivat epätoivoon ja alkoivat valittaa itkien.
          Kaikki voitava näytti jo tehdyltä. Armeija sai lähtökäskyn - kun aivan viime hetkellä,
          kuin ihmeen kautta, löytyi muutamia ylimääräisiä kameleita. Kuultuaan tästä. Profeetta
          (SAWS) kutsutti nuo seitsemän luokseen, jotka riemukseen saivat kuulla pääsevänsä mukaan
          taisteluun. Samanaikaisesti roomalaiset olivat saaneet tietää muslimien lähteneen
          liikkeelle heitä vastaan. He tunsivat olonsa turvalliseksi, sillä he eivät voineet edes
          kuvitella yhdenkään armeijan kykenevän ylittämään välissä ollutta, vedetöntä Haavikkoa,
          ja vielä hehkuvan auringon paahtaessa niskaan. Mikäli nämä jonkin ihmeen kautta
          selviäisivätkim taipaleesta, he olisivat senjälkeen niin uupuneita, että heidän
          lyömisensä ei olisi työ eikä mikään Matkasta tuli todella äärimmäisen rasittava, auringon
          paahde oli sanoinkuvaamaton, ja niinpä monet muslimeista kääntyivät takaisin. Profeetta
          (SAWS) ja pääjoukko jatkoivat kuitenkin taivalta kunnes heilta loppui vesi. Miesten
          käydessä yhä janoisemmiksi, alkoi tehtävä vähitellen tuntua toivottomalta. Silloin
          Profeetta (SAWS) kääntyi rukouksessa Allahin puoleen. Tuskin hän oli lopettanut
          rukoustaan kun jo ensimmäiset sadepisarat putosivat taivaalta. Sadetta jatkui niin kauan,
          että kaikki muslimit saivat janonsa kunnolla tyydytettyä. Sinä yönä kaikki nukkuivat,
          ensimmäistä kertaa pitkästä aikaa kunnolla, luottaen siihen, että ilal, tapansa mukaan,
          herättäisi heidät aamurukoukseen. ilal kuitenkin nukkui niin sikeästi, ettei herännyt
          ajoissa. Tämä oli ensimmäinen kerta, jolloin muslimeilta jäi rukous väliin. Niinpä he
          olivat suutuksissaan. Profeetta (SAWS) ei kuitenkaan syytellyt ilalia. Hän ilmoitti
          muslimeille, ettei näiden pidä kantaa kaunaa, sillä eiväthän he tarkoituksellisesti
          olleet jättäneet rukoilemista väliin. Profeetta (SAWS) joukkoineen jatkoi taivaltaan
          halki aavikon. <img src="mohammed/img/oas27.jpg" alt=" " title="" class="oikea">Lopulta
          he pääsivät Tabukin keitaalle. Sinne saavuttuaan he hämmästyksekseen kuitenkin huomasivat
          roomalaisten vetäytyneen. Näiden armeija oli säikähtänyt kuultuaan muslimien ihmeen
          kaupalla ylittäneen aavikon. Profeetta (SAWS) odotteli keitaalla jonkin aikaa. Kun alkoi
          käydä ilmeiseksi, etteivät roomalaiset tulisi taistelemaan, hän määräsi joukkonsa
          paluumarssille. Vihollista ei alettu ahdistella, sillä Profeetan (SAWS) periaatteena oli
          taistella vain silloin kun heidän kimppuunsa käytiin. Pitkä marssi Tabukiin oli ollut
          muslimeille jälleen uusi uskon koetinkivi. Tämän urheutta kysyneen matkan taittaneiden
          joukkoon mahtui, kumma kyllä, eräitä tekohurskaita, jotka näyttelivät vilpitötä, mutta
          sisimmässään olivat kuitenkin islamin vihollisia. Kenenkään mieleen ei olisi edes
          juolahtanut, että niidenkin joukossa, jotka olivat yhdessä Profeetan (SAWS) kanssa
          taivaltaneet tuon aavikkoreitin, olisi hänen vihamiehiään. Luottaen tähän mielikuvaan,
          useat teeskentelijät tekivät salaliiton tappaakseen Profeetan (SAWS). Tämän piti tapahtua
          työntämällä hänet alas muuatta solaa myötäilevältä, Aqabah-vuoren, Ennenkuin armeija ehti
          tälle osuudelle, Allah varoitti Profeettaansa (SAWS) tästä kierosta suunnitelmasta.
          Niinpä hän määrasi armeijansa kiertämään laakson halki. Ainoastaan hän ja hänen kaksi
          henkivartijaansa kulkivat harjannetta pitkin. Kun salaliittolaiset lähestyivät, hän huusi
          näille, osoittaen siten tietävänsä näiden suunnitelmista. Tästä säikähtäneenä nämä
          pakenivt muun armeijan sekaan. Myöhemmin Profeetta (SAWS) kokosi seuralaisensa
          ympärilleen ja kertoi mitä oli ollut tapahtumaisillaan. Hän poimi salaliittolaiset
          erilleen muusta joukosta, kertoi näille jopa tarkalleen millä sanoilla he olivat
          keskenään keskustelleet. Joidenkin Profeetan seuralaisten mielestä miehet olisi tullut
          teloittaa. Profeetta (SAWS) kuitenkin armahti nämä. Heti Medinaan saavuttuaan Profeetta
          H(SAWS) meni moskeijaan rukoillakseen. Monia tekopyhiä ja puolisydämisiä, jotka eivät
          olleet lähteneet hänen mukaansa Tabukiin, tuli esittämään selityksensä ja verukkeensa.
          Ainoastaan kolme hengellisesti arvokasta miestä sai kärsiä Profeetan H(SAWS) heille
          määräämän kurinpitorangaistuksen, odotellessaan Allahin anteeksiantoa. Viiteenkymmeneen
          päivään yksikään ei puhunut heidän kanssaan. Lopulta Allah ilmoitti seuraavat jakeet
          Profeetalle (SAWS), joka sitten julisti miesten saaneen anteeksi:</p>
          <p class="verse">ALLAHIN, ARMELIAAN ARMAHTAJAN NIMEEN<br>
          Allah on kääntynyt Profeetan, kotinsa jättäneitten ja heidän auttajiensa puoleen. He
          seurasivat Profeettaa vaikeina aikoina, kun joidenkin sydän oli jo vähällä livetä, mutta
          sitten Hän kääntyi heidän puoleensa. Hän on heille Lempeä, Armelias. Allah on kääntynyt
          myös niiden kolmen puoleen, jotka jätettiin kotiin, kunnes maa kävi heille kaikessa
          laajuudessaankin ahtaaksi, ja he ahdistuivat ja uskoivat, ettei Allahia voi paeta kuin
          Hänen itsensä luokse. Silloin Hän kääntyi heidän puoleensa, jotta he katuisivat. Allah on
          Laupias, Armahtava. Uskovaiset pelatkaa Allahia ja puhukaa totta.<br>
          <img src="mohammed/img/koraani.jpg" alt="koraani"><br>
          <span>(Koraani 9:117-119).</span></p>
          <p class="ylos"><a href="#header">Takaisin ylös</a></p>
        </div>
        <h3 id="o27">JÄÄHYVÄIS PYHIINVAELLUS</h3>
        <div class="division">
          <p><img src="mohammed/img/kaaba28.jpg" alt=" " title=" " class="oikea">Profeetasta (SAWS)
          oli tullut koko Arabian mahtavin johtomies. Sen jälkeen kun Ka'ban kuvapatsaat oli
          murskattu ja qureishilaiset olivat siirtyneet islamiin, useimmat muutkin alueen heimoista
          kävivät tunnustautumassa muslimeiksi. Tuota vuotta alettiin myöhemmin kutsua
          'Lähetystöjen vuodeksi'. Aina kun jokin uusi heimo liittyi islamiin. Profeetta Muhammed
          (SAWS) lähetti näiden luokse seuralaisiaan opettamaan uutta uskontoa. Monet tulivat myös
          Medinaan kysyäkseen asioista Profeetalta (SAWS) itseltään. Eräs heimoista lähetti
          Dimam-nimisen miehen edustajakseen. Hän oli isokokoinen ja vahva. Medinaan saavuttuaan
          hän painui suoraa päätä moskeijaan, jossa Allahin Lähettiläs (SAWS) istui muutamien
          seuralaistensa kera. Siellä hän etsi käsiinsä Profeettaa (SAWS), kysyen karskilla
          äänellään: "Kuka teistä on Abd al-Muttalibin poika?" Kun Profeetta H(SAWS) vastasi
          olevansa, Dimam meni hänen luokseen, sanoen: "Aion kysyä sinulta tiukkoja kysymyksiä,
          joten älä ymmärrä minua väärin. Pyydän sinua vannomaan Allahin nimeen, sinun Allahisi,
          niiden Allahin, jotka olivat ennen sinua ja niiden Allahin, jotka tulevat sinun jälkeesi,
          että Hän on itse on asettanut sinut meille "Kyllä Hän on", vastasi Profeetta (SAWS) .
          Dimam jatkoi: "Onko Allah määrännyt sinut käskemään meitä palvelemaan Häntä; rukoilemaan
          viidesti päivässä; antamaan . almuja; tekemään pyhiinvaelluksen ja noudattamaan muitakin
          islamin lakeja?" Profeetan (SAWS) vastattua myöntävästi, että Allah todellakin oli
          neuvonut häntä tällä tavoin, Dimamista tuli muslimi. Lähtiessään hän virkkoi: "Sitten
          minä teen ne asiat, jotka meidän käsketty tehdä, ja vältän niitä asioita, joita meidän on
          käsketty välttää - en sen enempää enkä vähempää. Kun Dimam nousi kamelinsa selkään,
          Profeetta (SAWS) totesi ympärillään olleille: "Jos tämä mies on tosissaan, hän on pääsevä
          Paratiisiin." Kun Dimam sitten palasi kansansa luo ja alkoi puhua, nämä ensin arvelivat
          hänen saaneen yöllisen hulluuskohtauksen. Kun hän oli päättänyt J puheensa, joka - ainoa
          kuulija oli siirtynyt Kun vuotuisen pyhiinvaelluksen aika koitti, kuulutettiin kaikella
          kansalle, että Profeetta itse (SAWS) lähtisi Mekkaan. Muslimeita kaikkialta Arabiasta
          tulvi Medinaan, liittyäkseen hänen matkaansa kohti Ka'baa. Kun kaikki heimot olivat
          leiriytyneet kaupungin ympärille, niiden lukumäärä kohosi 30.000:een. Profeetta H(SAWS)
          perheineen ja seuralaisineen lähti tapaamaan heitä johtaakseen heidät pyhiinvaellukselle.
          Ennen lähtöä hän johti kaikki muslimit rukoukseen. Rukouksen jälkeen Profeetta (SAWS)
          nousi kamelinsa selkään ja suuntasi kohti Mekkaa. Häntä seurasi pyhiinvaeltajakaarti,
          joka ensimmäistä kertaa vuosisatoihin, yhtenä miehenä ja naisena, palveli Allahia, Yhtä
          ja Ainoaa jumalaa. Profeetta (SAWS) seuralaisineen oli liikuttunut nähdessään valtaisan
          muslimijoukon saattamassa heitä Mekkaan, ilman aseita, ketään pelkäämättä. He eivät
          voineet olla muistelematta pakoaan Mekasta. Tuolloin heidän lukumääränsä oli ollut
          vähäinen ja heidän oli ollut pakko paeta Mekasta välttääkseen Qureishin vihaa. Koko
          matkan ajan muslimit toistelivat Profeetan (SAWS) heille opettamaa rukousta, jonka tämä
          oli saanut arkkienkeli Gabrielilta. Tämä talbiyahin nimellä kulkeva rukous on siitä
          lähtien kuulunut oleellisena osana pyhiinvaelluksen (Hajj) rituaaleihin. Se on vastaus
          Aabrahamin pyhiinvaelluskutsuun, jonka hän aikoinaan esitti, saatuaan yhdessä Ismaelin
          kanssa Ka'ban rakennelman valmiiksi. <em>Labbaik allahumma labbaik, labbaik laa sharika
          laka labbaik, in al-hamd wa al-ni'amatu laka wal-mulk, laa sharika laka.</em>
          <strong>Tässä olen, oi Allah, palveluksessasi. Tässä olen, ei ole Sinulla vertaista,
          tässä olen. Kiitos ja ylistys, siunaukset ja valta kuuluvat Sinulle! Ei ole Sinulla
          vertaista!</strong></p>
          <p><img src="mohammed/img/hajj28.jpg" alt=" " title=" " class="oikea">Kymmenen päivän
          kuluttua, auringon jo laskiessa, marssivat pyhiinvaeltajat samaan solaan kuin Mekan
          valtauksen päivänä. Heidän saavuttuaan Ka'baan asettui Profeetta (SAWS) rukoilemaan sen
          edustalle. Sitten kaikki muslimit kiersivät sen seitsemään kertaan lausuen rukouksensa
          ääneen. Seremoniat jatkuivat, Aabrahamin esimerkkiä noudatten he suuntasivat Armon
          vuorelle 'Arafatille, jossa Profeetta (SAWS) laskeutui kamelinsa selästä. Vuorelta käsin
          hän johti kansan rukoukseen. Sitä seurasi puhe, allaolevalle tasangolle sijoittuneelle
          väelle. Tämä Profeetan (SAWS) puhe tunnetaan hänen jäähyväissaarnanaan, sillä se oli
          hänen viimeinen julkinen puheensa ennen kuolemaa. Puheessaan hän totesi mm: "Oi ihmiset,
          kuunnelkaa minua, sillä en tiedä olenko tämän vuoden jälkeen enää keskuudessanne.
          Kuunnelkaa siis tarkoin mitä sanon teille ja viekää sanani niille, jotka eivät voi tänään
          olla täällä läsnä...Muistakaa, että eräänä päivänä joudutte Allahin eteen vastaamaan
          teoistanne." Hän kehoitti muslimeita ottamaan ohjenuorakseen Koraanin ja hänen oman
          esimerkkinsä. Tätä hän luonnehti parhaaksi elämisen tavaksi. Hän käski heitä hylkäämään
          ne elämäntavat, joita he seurasivat ennen islamia. Kosto, arabien ikimuistoinen perinne,
          lopetettiin ikiajoiksi; omistusoikeutta tuli kunnioittaa. Asiat, jotka aiemmin olivat
          olleet kiellettyjä vuoden neljän pyhän kuukauden aikana, olivat tästä lähin kokonaan
          kiellettyjä. Sitten hän kehoitti: "Tietäkää, että kaikki muslimit ovat veljiä keskenään."
          Tämä oli aivan uusi ja outo asia niin usein aiemmin keskenään riidelleille heimoille.
          Lisäksi hän totesi: "Allah on antava jokaiselle hänelle määrätyn osuutensa - täsmälleen
          sen minkä hän ansaitsee." Joka kohdan jälkeen Profeetta (SAWS) kysäisi: "Olenko
          selittänyt asian kunnolla? Onko tämä teille täysin selvää?" Siihen kaikki
          vastasivat:"Kyllä." Nämä olivat niitä ihmisiä, joiden velvollisuutena oli välittää
          Profeetan sanoma ja ohjeet edelleen sekä niille, jotka eivät silloin voineet olla mukana
          että tuleville polville. Sitten Profeetta lausui: "Jätän jälkeeni kaksi asiaa. Jos
          pitäydytte niissä, olette turvassa. Nämä kaksi ovat: Koraani ja Profeettanne sanat."
          Lopuksi hän tiedusteli: "Enkö olekin välittänyt sanomani?" Valtaosa väestä huudahti:
          "Kautta Allahin, olet sen tehnyt!" Profeetta (SAWS) päätti puheensa: "Oi Allah, ole Sinä
          todistajani siinä!".</p>
          <p class="verse">ALLAHIN, ARMELIAAN ARMAHTAJAN NIMEEN<br>
          Uskottomat ovat tänään menettäneet toivonsa saada teidän uskontonne tuhotuksi. Älkää
          pelätkää heitä vaan pelatkaa Minua. Tänään olen tehnyt teidän uskontonne täydelliseksi,
          saattanut armoni täydelliseksi ja valinnut islamin teidän uskonnoksenne.'<br>
          <img src="mohammed/img/koraani.jpg" alt="koraani"><br>
          <span>(Koraani 5:3).</span></p>
          <p>Monet muslimeista alkoivat kyynelehtiä, sillä he tajusivat Profeetan (SAWS) täyttäneen
          tehtävänsä, hänen loppunsa olisi lähellä. Vietettyään 'Arafatin päivän loppuosan
          rukouksessa ja mietiskelyssä, muslimit alkoivat palailla kohti Mekkaa, toistellen
          talbiyahia. Ensimmäisen paluuyönsä he viettivät Muzdalifahissa. Siellä he kokosivat
          kivenpalasia ja veivät ne seuraavana päivänä mukanaan Minään. Siellä he pysähtyivät
          mahtavan kallion järkäleen eteen, jota kivitettiin muistoksi Aabrahamin ja Saatanan
          kohtaamisesta sillä paikalla. Aabrahamin aikoinaan Allahilta saama käsky uhrata poikansa
          Ismael, oli hänen us konsa koetinkivi. Saatana yritti saada hänen väistämään tilannetta
          ja tuli Minään tapaamaan Aabrahamia, kun tämä oli matkalla täyttämään saamaansa käskyä.
          Tällöin Aabraham otti kiviä ja heitteli niitä kohti Saatanaa, ajaakseen tämän pois. Tämän
          Profeetan Jäähyväispyhiinvaelluksen aikana omaksuttu tapa heitellä kiviä Minassa, on
          muodostunut pysyväksi pyhiinvaelluksen rituaaliksi. Näin tekemällä muslimit muistuttvat
          itselleen, että myös heidän jokaisen tulee jatkaa Saatanan karkoittamista, aina kun tämä
          yrittää estää heitä tottelemasta Allahia. Kivien heittämisen jälkeen pyhiinvaeltajat
          uhrasivat lampaita ja kameleita. Liha jaettiin köyhille. Tällä myös palautetaan mieliin
          Aabrahamin uskon suuruus – hän oliollut valmis uhraamaan poikansa Ismaelin, mutta Allah
          lähetti lampaan tämän tilalle. Muslimit päättivät pyhiinvaelluksensa kiertämällä Ka'ban
          seitsemästi. Seurasi kynsien ja hiusten leikkuu sekä vaikeitten vaatteitten vaihto
          arkiasuihin, merkiksi paluusta arkeen. Ennen paluutaan Medinaan muslimit pysähtyivät
          kolmeksi päiväksi Minän laaksoon, valmistelemaan paluumatkaansa. Ennen lähtöään Mekasta
          Profeetta vieraili syvästi rakastamansa vaimon, Khadijan haudalla. Tämä oli ollut
          ensimmäinen ihminen, joka aikoinaan uskoi Profeetta Muhammedin (SAWS) Allahilta saamaan
          ilmoitukseen. Profeetta (SAWS) tiesi, että tämä tulisi olemaan hänen viimeinen
          vierailunsa siellä. Tätä todisti hänen tämän matkansa aikana saama ilmoitus, joka
          tunnetaan Avun suurana. Siitä hän päätteli, että kuolema ei olisi enää hänestä
          kaukana.</p>
          <p class="verse">'ALLAHIN, ARMELIAAN ARMAHTAJAN NIMEEN<br>
          Kun Allahin apu ja voitto tule vat ja näet ihmisten liittyvän joukoittain Allahin
          uskontoon, ylistä Herrasi kunniaa ja ano sillä Hän on Laupias.'<br>
          <img src="mohammed/img/koraani.jpg" alt="koraani"><br>
          <span>(Koraani 110).</span></p>
          <p class="ylos"><a href="#header">Takaisin ylös</a></p>
        </div>
        <h3 id="o28">PROFEETAN KUOLEMA</h3>
        <div class="division">
          <p>Eräänä yönä, kohta Medinaan paluunsa jälkeen. Profeetta (SAWS) heräsi ja pyysi
          palvelijaansa 'Abd Allahia satuloimaan muulin. Yhdessä he jättivät talon ja suuntasivat
          kohti muslimien hautausmaata, Baqial-Gharqadia. Siellä Profeetta (SAWS) seisahtui
          hautojen ääreen. Ikäänkuin olisi nähnyt niihin haudatut muslimit, hän puhui niille ja
          rukoili niiden puolesta. 'Abd Allah on myöhemmin kommentoinut asiaa: "Profeetta (SAWS)
          kertoi minulle saaneensa käskyn rukoilla kuolleitten puolesta ja, että minun olisi
          seurattava häntä sinne. Rukoiltuaan Profeetta (SAWS) kääntyi 'Abd Allahin puoleen sanoen:
          "Voisin valita seuraavista vaihtoehdoista : haluanko saada omakseni tämän maailman
          rikkaudet, pitkän elämän ja sen jälkeen päästä Paratiisin, tai tahdonko päästä heti
          Paratiisiin ja saada kohdata Herrani aivan kohta. 'Abd (Allah rukoili häntä valitsemaan
          pitkän ja rikkaan elämän ja senjälkeisen Paratiisin. Profeetta (SAWS) kuitenkin kertoi jo
          valinneensa mahdollisuuden saada kohdata Herransa nyt, ja ettei hän suinkaan halunnut
          jäädä tähän maailmaan pitemmäksi aikaa.Seuraavana aamuna Profeetta heräsi ankaraan
          päänsärkyyn. Siitä huolimatta hän</p>
          <p>johti rukoukset moskeijassa. Siitä, mitähän rukousten jälkeen sanoi sinne kokoon
          tuneelle väelle, tämä päättelivät hänen loppunsa olevan lähellä. Profeetta (SAWS) ylisti
          parasta ystäväänsä, Abu Bakria, joka oli alkanut itkeä. Hän myös kertoi kaikille
          tietävänsä, että he tulisivat näkemään toisensa jälleen Paratiisissa, erään sen lammen
          rannalla. Lisäksi hän kertoi uskovansa, että seuralaiset tulisivat aina palvelemaan
          Allahia. Toisaalta häntä huolestutti se, että kaikkinainen maallinen hyvä ja kilpailu sen
          omistamisesta saisi heidät unohtamaan hengelliset kysymykset. Pian tämän jälkeen
          Profeetta (SAWS) pyysi, että hänet vietäisiin vaimonsa 'Aishan huoneeseen. Päivien
          vieriessä kuume kohoamistaan kohosi. Yhtenä päivänä hän Hei enää kyennyt sairaudeltaan
          lähtemään moskeijaan, joka sentään oli aivan 'Aishan huoneen vieressä. Profeetta (SAWS)
          käski 'Aishaa sanomaan muslimeille, että Abu Bakr ('Aishan isä) johtaisi tästälähin
          rukouksia. Tieto sai väen hyvin murheelliseksi, sillä tämä oli ensimmäinen kerta kun joku
          toinen ottaisi Profeetan paikan. <img src="mohammed/img/sad29.jpg" alt=" " title=" "
          class="oikea">Vähän myöhemmin, Rabi al-Awwal-kuun 12.päivänä vuonna 11 A.H (8.6.632
          j.Kr), Profeetta (SAWS) kuuli rukouksen ääniä moskeijasta. Vaivalloisesti hän kohottautui
          vuoteeltaan ja kurkisti oveltaan muslimeita, jotka olivat järjestäytyneet Abu Bakrin
          taakse; hän hymyili tyytyväisenä. Abu Bakr näki hänet ja astui sivuun antaakseen
          paikkansa Profeetalle (SAWS). Muslimit ilahtuivat, kuvitellen hänen taas johtavan
          rukouksia kuten ennenkin. Profeetta (SAWS), joka näytti säteilevän kauniilta, viittasi
          heitä jatkamaan itsekseen. Hän asettui rukoilemaan istualleen Abu Bakrin oikealle
          puolelle. Rukoiltuaan hän siirtyi jälleen huoneeseen ja painoi päänsä 'Aishan syliin.
          Niin kova tuska yllätti hänet, että hänen tyttärensä Fatima huusi myötätunnosta. Sitten
          Profeetta (SAWS) totesi: "Tämän päivän jälkeen ei isälläsi enää ole tuskia, totisesti,
          kuolema on saapunut. Sen tuloon on meidän kaikkien sopeutuminen aina Tuomion päivään
          asti." Hänen siinä maatessaan, 'Aishalle juolahti mieleen Profeetan (SAWS) sanat: "Allah
          ei koskaan ota Profeettaa luokseen antamatta tälle valinnanmahdollisuutta." Ja niin
          Profeetta (SAWS) lausui viimeisinä sanoinaan: "Ei, vaan mieluummin kohtaaminen Korkeimman
          kanssa 'Aisha totesi itsekseen: "Kautta Allahin, hän ei siis halua valita meitä!" Kun
          moskeijaan kokoontunut väki kuuli Profeetan (SAWS) kuolleen, suuri suru ja hämmennys
          valtasi heidät. 'Umar ei voinut eikä tahtonut uskoa sitä todeksi. Hän meni ja julisti,
          ettei se pidä paikkaansa. Abu Bakr nousi puhumaan lempein sanoin kansalle, sanoen: "</p>
          <p><em>Ylistetty olkoon Allah!</em><br>
          <em>Oi ihmiset, jos joku palvoi Muhammedia, Muhammed on kuollut. Mutta niille, jotka
          palvovat Allahia, tietäkää, että Allah elää, eikä Hän ikinä kuole."</em></p>
          <p>Sitten hän lausui seuraavan Koraaninjakeen:</p>
          <p class="verse">ALLAHIN, ARMELIAAN ARMAHTAJAN NIMEEN<br>
          Muhammed on vain Profeetta. Profeettoja on kuollut ennen häntä. Jos hän kuolisi tai hänet
          surmattaisiin, kääntyisittekö te kannoillanne? Se, joka kääntyy kannoillaan, Hei
          vahingoita Allahia, mutta Allah palkitsee kiitolliset. Ei kukaan kuole ilman Allahin
          lupaa, vaan jokainen kuolee kirjoitetun määräajan mukaan. Joka tavoittelee tämän maailman
          menestystä, saa sitä, ja joka tavoittelee tuonpuoleisen menestystä, saa sitä, ja me
          palkitsemme kiitolliset.<br>
          <img src="mohammed/img/koraani.jpg" alt="koraani"><br>
          <span>(Koraani 3:144-145).</span></p>
          <p><img src="mohammed/img/har29.jpg" alt=" " title=
          "Sun setting behind the Mosque of the Prophet Mohamamd (PBUH), The Haram-al-Nabawi."
          class="oikea">Tämän jälkeen ihmiset vannoivat uskollisuuttaan Abu Bakrille, jonka
          Profeetta (SAWS) oli valinnut rukousten johtajaksi Abu Bakr suostui tähän, ja päätti
          puheen" Totelkaa minua niin kauan kuin minä tottelen Allahia ja Hänen Lähettilästään. Jos
          taas en tottele Allahia ja Hänen Lähettilästään, teidän ei pidä totella minua. Nouskaamme
          rukoukseen, olkoon Allah teille armollinen!" Kun väki nousi lähteäkseen, se kysyi: "Minne
          Profeetta (SAWS) haudataan?" Abu Bakr muisti Profeetan (SAWS) sanoneen: "Profeettaa ei
          voi haudata muualle kuin sille paikalle, jossa hän kuoli." Niin Profeetalle kaivettiin
          hauta moskeijan viereisen, 'Aishan huoneen lattiaan, ja sinne hänet haudattiin. Paikka
          tunnetaan nimellä Haram al-Nabawi. Muslimit kaikkialta maailmasta käyvät siellä
          rukoilemassa ja siunaamassa Profeetta Muhammedia (SAWS) ja lähettämässä hänelle rauhan
          tervehdyksiä.</p>
          <p class="verse">"..vaan sinua odottaa ansaittu palkka, ja sinulla on ylhäinen
          luonne"<br>
          <img src="mohammed/img/koraani.jpg" alt="koraani"><br>
          <span>(Koraani 68:3-4).</span></p>
          <p class="ylos"><a href="#header">Takaisin ylös</a></p>
        </div>
        <h3 id="o29">VALIKOIMA HADITHEJA TIRMIDHIN AL- SHAMA 'ILISTA</h3>
        <div class="division">
          <h4>Profeetan kasvoista ja olemuksesta</h4>
          <p><em>Anas ibn Malik</em> on kertonut, että Allahin Lähettiläällä (SAWS) oli
          sopusuhtainen ruumiinrakenne, hän ei ollut varreltaan pitkä joskaan ei lyhytkään. Hänen
          olemuksensa oli tyylikäs ja tasapainoinen, hänen päänsä hiukset eivät olleet kovin
          kiharat, mutteivät ihan suoratkaan; hänen ihonsa oli päivettynyt. Ibrahim ibn Muhammad
          ibn Abi Tai ib on sanonut: "...Hänen sydämensä oli paljon jalompi kuin yhdenkään toisen
          ihmisen; hänen puheensa oli totuudellisempi kuin kenenkään muun; luonteeltaan hän oli
          lempeämpi kaikkia muita, sosiaalisessa kanssakäymisessä jalomielisempi kuin kukaan
          toinen. Hänet nähdessään ihmiset valtasi kunnioitus; jokainen, joka pääsi tutustumaan
          häneen, ei voinut olla rakastamatta häntä. Kertoja toteaa, ettei ole koskaan tavannut
          ketään hänen kaltaistaan, ei ennen häntä eikä hänen jälkeensä Hind on kertonut, että
          Profeetta (SAWS) oli suurenmoinen, kuin itse suuremmoisuus. Hänen kasvonsa loistivat kuin
          täysikuu. Hän oli keskikokoinen, ennemmin pitkänpuoleinen, mutta lyhyempi kuin todella
          pitkät miehet...Hän käveli pehmeästi ja vakaasti, ripeään tahtiin, hieman etukumarassa,
          ikäänkuin olisi ollut laskeutumassa alemmaksi. Jos hän katsoi jotakin, hän teki sen
          suoraan; hänen katseensa oli yleensä alaspainettu, suuntautuen ennemmin maahan kuin
          taivaalle. Profeetta (SAWS) tapasi katsella maailman menoa silmäkulmistaan. Hän pani
          opetuslapsensa kävelemään edellään, ja tavatessaan toisen muslimin, hän tervehti itse
          ensimmäisenä.</p>
          <p><em>Jabir ibn Samurah</em> on kertonut: "Allahin Profeetalla (SAWS) oli leveä suu.
          Hänen silmänsä olivat sävyltään vaaleanruskeat, hänen kantapäänsä olivat luiset. Näin
          Profeetan (SAWS) kerran kuutamoisena yönä. Hänellä oli viitta yllään. Katselin
          vuoronperään häntä ja kuuta. Hän todellakin vaikutti minusta kauniimmalta kuin itse
          kuu.</p>
          <p><em>Abu Hurairah</em> on kertonut, että Profeetta (SAWS) oli iholtaan vaalea,
          ikäänkuin se olisi ollut hopeaa. Hänen hiuksensa lainehtivat jonkin verran.</p>
          <p><em>Sa'id al-Jurairi</em> kertoo kuulleensa Abu Tufaylin sanoneen nähneensä omin
          silmin itsensä Profeetan (SAWS); Said oli sitten pyytänyt tätä kuvaamaan minkälainen
          Profeetta (SAWS) oikein oli. Tämä oli todennut hänen olleen iholtaan puna-vaalean,
          kauniin ja luonteeltaan maltillisen.</p>
          <p><em>Abu Bakr</em> oli kerran sanonut Profeetalle, että vaikka tämä oli hyvässä
          fyysisessä kunnossa, hän vaikutti iäkkäältä. Siihen tämä (SAWS) oli vastannut sen
          johtuvan allamainituista Koraaninkohdista *, jotka olivat ennenaikojaan vanhentaneet
          häntä. Näissä kohdissa kuvataan Tuomiopäivää ja Helvettiä. Huoli ja murhe ihmiskunnan
          kohtalosta oli vanhentanut hänet.</p>
          <p>(*) Kohdat ovat Huudin suura (<a href=
          "http://www.islamopas.com/koraani/011.htm">Koraani 11</a>), Onnettomuuden suura (<a href=
          "http://www.islamopas.com/koraani/006.htm">Koraani 6</a>), Lähetettyjen suura (<a href=
          "http://www.islamopas.com/koraani/077.htm">Koraani 77</a>), Viestin suura (<a href=
          "http://www.islamopas.com/koraani/078.htm">Koraani 78</a>) ja Käärimisen suura (<a href=
          "http://www.islamopas.com/koraani/081.htm">Koraani 81</a>).</p>
          <p><em>Abu Sa'id al-Khudri</em> on kertonut, että aina kun Profeetalla (SAWS) oli yllään
          uudet vaatteet, hän tapasi sanoa, että kiitos niistä kuului Allahille, joka oli vaatteet
          hänelle antanut, sitten hän tapasi rukoilla pyhittääkseen vaatteet käyttöön</p>
          <p><em>Samurah ibn Jundub</em> kertoo Profeetan (SAWS) sanoneen:</p>
          <p class="hadith">"Käyttäkää valkoisia vaatteita, sillä totisesti sellaiset ovat siistejä
          ja puhtaita; ja käärikää kuolleenne myös niihin.<br>
          <img src="mohammed/img/hadith.jpg" alt=""><br></p>
          <p><em>Abu Hurairah</em> on kertonut Profeetan (SAWS) sanoneen:</p>
          <p class="hadith">Kun panette kenkiä jalkaanne, alkakaa oikeasta jalasta. Kun taas otatte
          kenkiänne pois jalasta, alkakaa vasemmasta jalasta, niin että kenkä jää viimeksi oikeaan
          jalkaan<br>
          <img src="mohammed/img/hadith.jpg" alt=""><br></p>
          <p><em>Aisha</em> on kertonut hänen henkilökohtaisänisista tavoistaan, kuten hiusten
          kampaamisesta, kenkien jalkaanpanosta ja puhdistautumisesta, että hän tapasi alkaa kaiken
          oikealta puolelta.</p>
          <p><em>Abu Hurairah</em> on sanonut, ettei ole nähnyt mitään kauniimpaa kuin Profeetta
          (SAWS), jonka kasvot loistivat kuin aurinko; eikä myöskään nähneensä nopeampaa kävelijää
          kuin Profeetta (SAWS), jota kohti maa näytti ikäänkuin itsestään vierivän. Kun hän käveli
          huvikseen, hänen seuralaisensa saivat panna parastaan pysyäkseen hänen mukanaan.</p>
          <p><em>Ibrahim ibn Muhammad</em>, eräs 'Ali ibn Talibin jälkeläisistä, muistaa kuulleensa
          'Alin kuvanneen Profeetan (SAWS) kävelyä rivakaksi, ikäänkuin hän olisi aina ollut
          laskeutumassa alamäkeen.</p>
          <p><em>'Abdur Rähmän, Abu Bakrin poika</em>, kertoo isäänsä viitaten. Profeetan (SAWS)
          kerran kysyneen tulisiko hänen ilmoittaa heille, mitkä ovat kaikkein suurimmat
          synnit...Profeetta (SAWS) oli sitten todennut, että ne olivat vertaisen asettaminen
          Jumalalle sekä tottelemattomuus vanhempia kohtaan...Lisäksi Profeetta (SAWS) oli
          todennut, että valehteleminen kuului myös suuriin synteihin.</p>
          <p><em>Abu Ayyub al-Ansari</em> on kertonut miten he kerran olivat Profeetan (SAWS)
          seurassa kun hänen eteensä tuotiin ruokaa. Kaikille aterioitsijoille siunaantui runsaasti
          ruokaa, paitsi viimeisenä syöneelle. Silloin he kysyivät: "Oi Profeetta (SAWS) ! Miten
          tässä näin kävi?" Profeetta (SAWS) vastasi,</p>
          <p class="hadith">että he olivat maininneet Allahin nimen alkaessaan syödä. Viimeinen
          aterioitsija puolestaan alkoi syödä mainitsematta Allahin nimeä, niinpä Saatana
          aterioitsi hänen kanssaan.<br>
          <img src="mohammed/img/hadith.jpg" alt=""><br></p>
          <p><em>'Aisha</em> on kertonut Profeetan (SAWS) sanoneen, että</p>
          <p class="hadith">jos ruokailija unohtaa sanoa Bismillah (Allahin nimeen) alkaessaan
          syödä, asia korjaantuu, jos hän heti laiminlyöntinsä havaittuaan, lausuu: Bismillahi
          awwalan wa aakhiran' (Allahin nimeen, aluksi ja lopuksi).<br>
          <img src="mohammed/img/hadith.jpg" alt=""><br></p>
          <p><em>'Umar ibn Abi Salmah</em> kertoo menneensä erään kerran Profeetan (SAWS) luokse.
          Profeetta (SAWS) oli silloin kehoittanut:</p>
          <p class="hadith">"Tulehan lähemmäksi, lapsonen! Mainitse alkajaisiksi Jumalan nimi
          (Bismillah) ja syö sitten oikealla kädellä. Ota ruokasi sinua lähimpänä olevalta
          puolelta."<br>
          <img src="mohammed/img/hadith.jpg" alt=""><br></p>
          <p><em>Abu Sa'id ai Khudri</em> on kertonut, että Profeetta (SAWS) tapasi ruokailunsa
          päätteeksi sanoa:</p>
          <p class="hadith">'Kiitos Allahille, joka on ravinnut meidät ja sammuttanut janomme, ja
          tehnyt meistä muslimeita.(Alhamdu lillahi-lladhi at’amana wasaqna wajalana minal
          muslimiin) .<br>
          <img src="mohammed/img/hadith.jpg" alt=""><br></p>
          <p><em>Anas ibn Malik</em> on sanonut: "Toden totta, Allah on mieltynyt niihin, jotka
          haukattuaan palasen tai juotuaan kulauksen, suovat Hänelle siitä kiitoksen." Profeetan
          (SAWS) kerrotaan sanoneen:</p>
          <p class="hadith">"Jos teistä jollekulle annettaisiin tuoksuva kukkanen, hänen ei pidä
          kieltää siitä, sillä kukat ovat kotoisin Paratiisista."<br>
          <img src="mohammed/img/hadith.jpg" alt=""><br></p>
          <p><em>'Aisha</em> on sanonut, ettei Profeetta, muiden ihmisten tavoin, puhunut
          hätäisesti. Hän sensijaan puhui selkeästi, painottaen huolellisesti jokaista sanaa, niin
          että jokainen lähistöllä istunut saattoi palauttaa mieleensä hänen sanansa.</p>
          <p><em>Hind bint Abi Halah</em>...on sanonut Profeetan (SAWS) yleensä pysytelleen vaiti.
          Hän ei puhunut tarpeettomasti. Hän tapasi alkaa ja päättää puheensa selkeästi. Hän puhui
          kehoittaakseen tekemään hyvää ja kieltääkseen vääryydestä. Hänen i puheensa ei ollut
          joutavanpäiväistä, ja hän puhui kauniisti. Hän ei koskaan ollut epäoikeudenmukainen
          ketään kohtaan, eikä sallinut kehenkään kohdistettavan ylenkatsetta...Tämä maailma ja sen
          asiat eivät vaivanneet häntä. Jos sensijaan totuutta ei kunnioitettu, mikään ei
          tyynnyttänyt hänen suuttumustaan ennenkuin uskonnon vaateet pantiin täytäntöön. Hän ei
          ottanut itseensä mistään, häneen henkilöönsä kohdistuvasta, huomautuksesta, eikä myöskään
          itse ryhtynyt kostotoimiin ketään vastaan...Suuttuessaan hän katsoi poispäin, ja alaspäin
          ollessaan hyvillään. Hänen naurunsa oli lähinnä hymyä</p>
          <p><em>Abu Hurairah</em> on kertonut Profeetan (SAWS) sanoneen, että</p>
          <p class="hadith">parasta mitä arabirunoilijat ovat runoilleet, sisältyy 'Labidin'
          säkeeseen: "Kavahtakaa! Sillä kaikki muu on katoavaista, paitsi Allah."<br>
          <img src="mohammed/img/hadith.jpg" alt=""><br></p>
          <p><em>Al-Bara ibn 'Azib</em> on kertonut, että Profeetan (SAWS) asettuessa makuulle, hän
          tapasi panna oikean kämmenensä oikean poskensa alle ja sanoa:</p>
          <p class="hadith">"Oi Allah! Säästä minut rangaistukselta sinä päivänä jolloin nostat
          luotusi tuomiolle."<br>
          <img src="mohammed/img/hadith.jpg" alt=""><br></p>
          <p>Kun Profeetta (SAWS) kävi nukkumaan, hän lausui:</p>
          <p class="hadith">"Oi Allah! Sinun nimessäsi kuolen ja Sinun nimessäsi nousen
          jälleen."<br>
          <img src="mohammed/img/hadith.jpg" alt=""><br></p>
          <p>Kun hän heräsi, hän lausui:</p>
          <p class="hadith">"Kiitos olkoon Allahin, joka herätti meidät kuolleista, Hänen
          tuomiolleen on meidän palattava."<br>
          <img src="mohammed/img/hadith.jpg" alt=""><br></p>
          <p><em>'Aisha</em> on kertonut, että Profeetan (SAWS) käydessä iltaisin makuulle, hän
          tapasi liittää kämmenensä pivoksi ja puhaltaa siihen. Seuraavaksi hän tapasi lukea
          seuraavat Koraanin suurat: <a href="http://www.islamopas.com/koraani/112.htm">'Qul
          huwallahu Ahad</a>...', <a href="http://www.islamopas.com/koraani/113.htm">'Qul a'dhu bi
          Rabbil falaq</a>. . . 'ja <a href="http://www.islamopas.com/koraani/114.htm">"Qul a'dhu
          bi Rabbi'n-nas</a>. . . . Seuraavaksi hän ojensi kätensä niin kauas vartalosta kuin
          taisi. Lopuksi hän siveli järjestyksessä päänsä, kasvonsa ja vartalonsa yläosan
          etupuolelta.</p>
          <h4>Miten Profeetta (SAWS) tapasi paastota</h4>
          <p><em>Anas ibn Malikilta</em> kysyttiin kerran Profeetan (SAWS) paastoamisesta. Tämä oli
          vastannut, että tiettyinä kuukausina Profeetta (SAWS) tapasi paastota niin, että heistä
          näytti siltä, ettei hän aikoisi lopettaa sitä ollenkaan; toisina kuukausinä hän taas
          katkaisi paastonsa niin pitkäksi aikaa, että heistä näytti siltä, ettei hän enää lainkaan
          paastoaisi. "Profeetan (SAWS) saattoi tavata rukoilemassa öiseen aikaan, mutta kyllä hän
          myös öisin nukkui</p>
          <p><em>'Aisha</em> on kertonut Profeetan (SAWS) paastonneen maanantaisin ja torstaisin.
          'Aisha on edelleen todennut, että Profeetta (SAWS) tapasi paastota useampia päiviä
          Sha'ban-kuussa kuin muina kuukausina (ramadania lukuunottamatta). Profeetta (SAWS)
          arvosti sellaisia tekoja, joita niiden tekijä harjoitti säännöllisesti.</p>
          <p><em>Abu Salih</em> on kertonut kysyneensä 'Aishalta ja Umm Salamhilta minkälaisia
          tekoja Profeetta (SAWS) erityisesti arvosti. Kumpienkin vastaus kuului: tekoja, joita
          harjoitettiin säännöllisesti, olivatpa ne sitten suuria tai pieniä.</p>
          <h4>Miten Profeetta (SAWS) tapasi lukea koraania</h4>
          <p>joku kysäisi kerran <em>Umm Salamanilta</em> Profeetan tapaa lukea Koraania. Tämä oli
          sanonut, että Profeetta (SAWS) luki Koraania selkeästi, lausuen jokaisen äänteen
          huolella.</p>
          <p><em>Ibn 'Abbas</em> on sanonut Profeetan (SAWS) lukeneen Koraania niin, että jos hän
          luki sitä huoneessa, pihalla olijakin saattoi kuulla häntä selkeästi.</p>
          <h4>Profeetan (SAWS) nöyryys</h4>
          <p><em>Anas ibn Malik</em> on kertonut, että Profeetalla (SAWS) oli tapana vierailla
          sairaitten luona, osallistua hautajaisiin, - ratsastaa aaseilla ja ottaa vastaan jopa
          orjien vierailukutsut.</p>
          <p><em>Husein</em> on kertonut isänsä maininneen, että Profeetan (SAWS) astuessa taloon,
          hän jakoi aikansa kolmeen osaan. Yhden osan hän varasi Kaikkivaltiaalle Allahille, toisen
          perheelleen, loppuosan jäädessä hänen omaan käyttöönsä. Oman osansa hän jakoi itsensä ja
          ihmisten kesken. Hänen kerrotaan edelleen sanoneen: "Välittäkää minulle niiden ihmisten
          tarpeet, jotka eivät itse siihen kykene, sillä sellaisen henkilön jalat eivät Tuomion
          päivänä tutise, joka välittää niiden tarpeet, jotka eivät itse kykene tulemaan johtajansa
          luokse."</p>
          <p><em>Husein</em> on kertonut... isänsä todenneen, että Profeetta mainitsi Allahin nimen
          istuutuessaan ja noustessaan ylös.</p>
          <h4>Profeetan käyttäytymisestä</h4>
          <p><em>Anas ibn Malik</em> on sanonut... Profeetta (SAWS) ei milloinkaan eikä mistään
          syystä esittänyt kysymystä :"Miksi teit sen?" Hän ei myöskään pannut ketään tilille
          minkäänlaisesta laiminlyönnistä tai virheestä sanomalla: "Mikset tehnyt niin?" Profeetta
          (SAWS) oli ihmisistä paras mitä käytöstapoihin tulee,</p>
          <p><em>'Aisha</em> on sanonut...ettei hän kostananut pahaa pahalla, vaan tapasi antaa
          anteeksi ja painaa asian villaisella.</p>
          <p><em>'Aisha</em> on sanonut, ettei Profeetta (SAWS) koskaan lyönyt ketään, paitsi
          Pyhässä sodassa</p>
          <p><em>Anas ibn Malik</em> on sanonut, ettei Profeetta säästänyt itselleen mitään tulevan
          päivän varalle.</p>
          <h4>Profeetan (SAWS) näkeminen unessa</h4>
          <p><em>'Abd Allah ibn Mas'ud</em> on kertonut Profeetan (SAWS) sanoneen:</p>
          <p class="hadith">"Joka näkee minut unessa, näkee todella minut, sillä Saatana ei kykene
          ottamaan minun muotoani."<br>
          <img src="mohammed/img/hadith.jpg" alt=""><br></p>
          <p class="ylos"><a href="#header">Takaisin ylös</a></p>
        </div>
        <h3 id="o30">SANASTOA</h3>
        <div class="division">
          <p><strong>'ABD ALLAH</strong> : Profeetan isä ja 'Abd alMuttalibin nuorin poika.</p>
          <p><strong>'ABD ALLAH IN UAIY</strong>: Muuan Yathribin (Medinan) johtajista ennen
          Hijraa. Hän kääntyi tosin islamiin, mutta teki myöhemmin Profeetan (SAWS) vastaisen
          salaliiton Mekkalaisten kanssa. '</p>
          <p><strong>ABD AL-MUTTALI</strong>: Hashimin poika, Zamzam lähteen esiinkaivaja. Hän
          seurasi isäänsä qureishilaisten johtajana.</p>
          <p><strong>'ABD ALLAH IBN ABU RBIAfA</strong>: Mies, joka lähetettiin Abessiniaan yhdessä
          'Amr ibn al-As'in kanssa puhumaan muslimeita vastaan.</p>
          <p><strong>'ABDU MANAF</strong>: Qusaiyn poika, joka isänsä kuoleman jälkeen nousi
          Qureishin johtoon.</p>
          <p><strong>ABRAHAH</strong>: Jemenin kuningas, joka tuli Mekkaan suuren armeijan ja
          elefanttien kera, tarkoituksenaan tuhota Kaa’BA.</p>
          <p><strong>ABRAHAM (Ibrahim)</strong>: Kaikkien kolmen monoteistisen uskonnon
          (juutalaisuus, kristinusko ja islam) kantaisä. Qureishilaiset, joihin Profeetta Muhammed
          (SAWS) lukeutui, olivat hänen poikansa Ishmailin jälkeläisiä.</p>
          <p><strong>AU BAKR</strong>: Rikas jA arvostettu mekkalaiskauppias. Hän oli Profeetan
          (SAWS) läheisin ystävä ja seuralainen; ensimmäinen aikuinen mies, joka uskoi Profeetan
          (SAWS) sanoman ja kääntyi islamiin.</p>
          <p><strong>ABU DUJANAH</strong>: Uljas Ansari-soturi, joka kuoli Uhudin taistelussa
          suojellesssaan Profeettaa (SAWS) omalla vartalollaan.</p>
          <p><strong>ABU JAHL</strong>: Qureishin mahtimiehiä. Islamin verivihollinen, joka teki
          kaikkinaista kiusaa Profeetalle (SAWS) . Hän sai surmansa badrin taistelussa.</p>
          <p><strong>ABU LAHA</strong>: Eräs Profeetta Muhammedin sedistä. Hän oli islamin armoton
          vihollinen. Häneen liittyen ilmoitettiin Koraanin suura numero 111.</p>
          <p><strong>ABU SUFYAN</strong>: Qureishin johtohahmo, joka johti uskottomia näiden
          sotaretkillä Profeettaa (SAWS) vastaan. Hänestä tuli lopulta muslimi. Hänen vaimonsa nimi
          oli Hind.</p>
          <p><strong>ABU TALI</strong>: Profeetan setä ja 'Alin isä. Hän kuului Qureishin
          arvohenkilöihin. Hän otti huolehtiakseen Profeetasta (SAWS) tämän isoisän kuoltua, ja
          jatkoi tämän suojelua aina kuolemaansa asti.</p>
          <p><strong>ADDAS</strong>: Kristitty, joka oli erään Ta'ifin mahtiheimon palveluksessa.
          Hän oli ainoa henkilö, joka uskoi Profeettaa (SAWS) tämän vieraillessa ensi kertaa
          kaupungissa.</p>
          <p><strong>'AISHA</strong>: Profeetan vaimo ja Abu abkrin tyTÄR</p>
          <p><strong>AL-'ABBAS</strong>: Muuan Profeetan enoista. Hän kääntyi islamiin ja liittyi
          muslimeihin, juuri näiden Mekkaan tulon kynnyksellä. '</p>
          <p><strong>ALI</strong>: Abu Talibin poika. Profeetan (SAWS) täysserkku. 'Ali nai
          sittemmin Profeetan nuorimman tyttären, Fatiman.</p>
          <p><strong>ALMU</strong>: Raha-, vaate- tai ruokalahjoitus</p>
          <p><strong>AMINAH</strong>: Wahbin tytär. Profeetan (SAWS) äiti</p>
          <p><strong>'AMR IBN AL-'AS</strong>: Qureishilainen merkkihenkilö ja sutjakka puhuja,
          joka aikoinaan lähetettiin Abessiniaan palauttamaan muslimisiirtolaiset sieltä. Hänestä
          tuli myöhemmin urhoollinen islamin soturi.</p>
          <p><strong>ANSARIT</strong>: Medinan alkuperäisiä asukkaita, jotka kääntyivät islamiin ja
          pyysivät Profeettaa (SAWS) muuttamaan luokseen asumaan</p>
          <p><strong>APOSTOLI</strong>: Henkilö, joka on kutsuttu julistamaan ihmisille totuutta
          Jumalasta.</p>
          <p><strong>ASSALAMU ALEIKUM WA RAHMATULLAH WA ARAKATUHU</strong>: Muslimien käyttämä
          toivotus, joka tarkoittaa: 'Olkoon rauha, Allahin armo ja siunaus kanssasi'.</p>
          <p><strong>BAHIRA</strong>: Munkki, joka asusteli erämaassa qureishilaisten Syyrian
          karavaanireitin varrella. Totesi Muhammedin (SAWS) profeetaksi.</p>
          <p><strong>BANI HASHIM</strong>: Qureishilaisklaani, johon Profeetta (SAWS) lukeutui.</p>
          <p><strong>BANI QURAYZAH</strong>: Juutalaisheimo, joka asusteli Medinassa Profeetan
          (SAWS) sinne tulon aikoina. He pettivät monet kerrat Profeetan (SAWS) kanssa tekemänsä
          sopimukset - kunnes tämä lopulta oli pakotettu käymään heimon kimppuun.</p>
          <p><strong>BEDUIINI</strong>: Aroilla vaelteleva arabi, yleensä paimentolainen</p>
          <p><strong>BILAL</strong>: Alunperin Umaiyah bin Khalafin orja, joka kääntyi muslimiksi
          vastoin isäntänsä tahtoa. Hänen isäntänsä kidutti häntä julmasti, mutta Bilal ei
          kadottanut uskoaan. Myöhemmin hänestä tuli islamin ensimmäinen rukoukseen kutsuja,
          muadhdhin, joka kuulutta adhanin.</p>
          <p><strong>BISMILLAH</strong>: Toivotus, joka tarkoittaa: 'Allahin nimeen'.</p>
          <p><strong>BURAQ</strong>: Profeetan (SAWS) taivasmatkallaan (Mi'ra j) käyttämä ratsu</p>
          <p><strong>FITRAH</strong>: Ihmisen Jumalalta alunperin saama puhdas olemus.</p>
          <p><strong>GABRIEL</strong>: Arkkienkeli, joka välitti Allahilta Koraanina tunnetut
          ilmoitukset Profeetalle (SAAS).</p>
          <p><strong>HADITH</strong>: (Todennettu) kuvaus siitä miten Profeetta (SAWS) toimi, mitä
          hän sanoi ja ajatteli, tai minkä hänen tietoonsa tulleen teon tai sanonnan hän
          hiljaisesti hyväksyi.</p>
          <p><strong>HAGAR</strong>: Abrahamin toinen vaimo ja hänen ensimmäisen poikansa,
          Ishmailin äiti.</p>
          <p><strong>HALIMAH</strong>: Beduiinivaimo bani Sa'din heimosta, joka hoiti Profeettaa
          (SAWS) tämän varhaisessa lapsuudessa.</p>
          <p><strong>HAMZAH</strong>: Profeetan setä ja eräs kaikkein urheimmista ja vahvimmista
          muslimisotureista. Hän osallistui Badrin ja Uhudin taisteluihin, kaatuen
          jälkimmäisessä</p>
          <p><strong>HASHIM</strong>: Abdu Manafin poika. Organisoi Qureishin karavaanimatkoja
          Syyriaan ja Jemeniin. Näiden ansioista Mekka vaurastui ja siitä tuli merkittävä kaupan
          keskus.</p>
          <p><strong>HERAKLEIOS</strong>: Itä-Rooman valtakunnan keisari (n571-641 j-kr)</p>
          <p><strong>HIJRAH</strong>: Siirtyminen (pako) Mekasta Medinaan; lähtö siirtolaiseksi.
          Islamilaisen ajanlaskun alku (622 j.Kr).</p>
          <p><strong>HIND</strong>: Abu Sufyanin vaimo.</p>
          <p><strong>ISHMAIL</strong>: Abrahamin ja Hagarin poika, joka asettui Mekkaan.
          Jälleenrakensi, yhdessä isänsä kanssa, Ka'ban. Qureishilaiset kuuluvat hänen
          jälkeläisiinsä.</p>
          <p><strong>JIMAM</strong>: Muslimien rukousten johtaja.</p>
          <p><strong>JA'FAR IBN AU TALIB</strong>: Profeetan (SAWS) serkku ja 'Alin veli. Hän oli
          Abessiniaan muuttaneitten muslimien edusmies.</p>
          <p><strong>KHADIJAH</strong>: Profeetan ensimmäinen vaimo. Khadija oli tämän ainoa vaimo
          kuolemaansa asti. Hän oli myös ensimmäinen ihminen, joka seurasi Profeetan (SAWS) uskoa,
          pitäen totena Allahilta saadun sanoman.</p>
          <p><strong>KHALID IN AL-WALID</strong>: Suuri ja taitava sotilas. Hänen ansiotaan oli
          muslimien tappio Uhudissa. Myöhemmin hän kääntyi islamiin ja taisteli uuden uskonsa
          puolesta entistä uljaammin.</p>
          <p><strong>MARTTYYRI</strong>: Henkilö, joka kuolee Allahin ASIAN PUOLESTA.</p>
          <p><strong>MAYSARAH</strong>: Khadijan orja, joka seurasi Profeettaa (SAWS)
          karavaanimatkoilla.</p>
          <p><strong>PROFEETTA</strong>: Ihminen, jolla on välitettävänään sanoma Jumalalta.</p>
          <p><strong>QUREISH</strong>: Ishmailin jälkeläisiin kuulunut, Mekan merkittävin, heimo.
          Profeetta (SAWS) lukeutui samaan heimoon.</p>
          <p><strong>QUSAIY</strong>: Muuan qureishilaisten johtajista, josta tuli Mekan
          hallitsija. Hänen hallussaan olivat Ka'ban avaimet. Hän kuului profeetan esi-isiin</p>
          <p><strong>SA'D IBN MU'ADH</strong>: Ansari (Yathribin asukas), joka taisteli Profeetan
          (SAWS) rinnalla mm. Badrin taistelussa. Hän kuoli Vallihaudan taistelussa saamiinsa
          vammoihin</p>
          <p><strong>SARAH</strong>: Abrahamin ensimmäinen vaimo ja hänen toisen poikansa, Iisakin
          äiti.</p>
          <p><strong>SHEIKKI</strong>: Heimopäällikkö, arvostettu tai oppinut henkilö.</p>
          <p><strong>SIDRAT AL-MUNTAHA</strong>: Äärimmäinen lootuspuu, taivaan ääriraja</p>
          <p><strong>SUURA</strong>: Koraanin luku.</p>
          <p><strong>TAWAF</strong>: Ka'ban rituaalinen kierto.</p>
          <p><strong>'UBAYDAH IBN AL-HARITH</strong>: Yksi kolmesta Profeetan (SAWS) valitsemista
          sotureista, joiden tehtävänä oli avata taistelu Badrissa</p>
          <p><strong>'UMAR IBN AL KHATTAB</strong>: Eräs kaikkein A rohkeimmista ja
          merkittävimmistä r qureishilaisista. Hänen kääntymisellään islamiin oli suuri
          vaikutus.</p>
          <p><strong>UMAIYAH IBN KHLAF</strong>: Mekan merkkihahmoja ja islamin arkkivihollinen.
          Hän sai surmansa Badrin taistelussa entisen orjansa, Bilalin kädestä.</p>
          <p><strong>WAHSI</strong>: Abessinialainen orja, joka surmasi hamzan.</p>
          <p class="ylos"><a href="#header">Takaisin ylös</a></p>
        </div>
        <h3 id="o31">TEKIJÄ</h3>
        <div class="division">
          <p>Leila Azzam, Aisha Gouverneur (Alkuteos: The Life of the Prophet Muhammed)</p>
          <p class="ylos"><a href="#header">Takaisin ylös</a></p>
        </div>
      </div>
    </div><!-- /.row -->
  </div><!-- /.container -->
  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white" id="copyright"></p>
      <script>
        var d = new Date();
        var vuosi = d.getFullYear();
        var text = 'Copyright © 2000-';
        document.getElementById("copyright").innerHTML = text+vuosi+ " islamopas.com" ;
      </script> <noscript>
      <p class="m-0 text-center text-white">Copyright © 2000-2099 www.islamopas.com</p></noscript>
    </div><!-- /.container -->
  </footer><!-- Bootstrap core JavaScript -->
  <script src="vendor/jquery/jquery.min.js"></script> 
  <script src="vendor/bootstrap/js/bootstrap.bundle.min.js"></script>
</body>
</html>
