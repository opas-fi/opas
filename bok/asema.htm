<!DOCTYPE html>
<html lang="fi">
<head>
  <meta name="generator" content="HTML Tidy for HTML5 for Windows version 5.6.0">
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="">
  <title>Naisen asema islamissa</title><!-- Bootstrap core CSS -->
  <link href="vendor/bootstrap/css/bootstrap.min.css" rel="stylesheet" media="screen">
  <!-- Custom styles for this template -->
  <link href="css/bok.css" rel="stylesheet" media="screen">
  <link href="css/w3-theme-pink.css" rel="stylesheet" media="screen">
  <link href="css/bok-print.css" rel="stylesheet" media="print">
</head>
<body>
  <!-- Navigation -->
  <nav class="navbar navbar-expand-lg navbar-dark bg-dark">
    <!-- fixed-top -->
    <div class="container">
      <a class="navbar-brand" href="http://islamopas.com">Islamopas.com</a> <button class=
      "navbar-toggler navbar-toggler-right" type="button" data-toggle="collapse" data-target=
      "#navbarResponsive" aria-controls="navbarResponsive" aria-expanded="false" aria-label=
      "Toggle navigation"><span class="navbar-toggler-icon">&nbsp;</span></button>
      <div class="collapse navbar-collapse" id="navbarResponsive">
        <ul class="navbar-nav ml-auto">
          <li class="nav-item">
            <a href="subok.html" class="nav-link">Muita kirjoja</a>
          </li>
        </ul>
      </div>
    </div>
  </nav><!-- Page Content -->
  <div class="container">
    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">Naisen asema islamissa</h1>
    <!-- hide on screens smaller than md -->
    <div class="d-none d-md-block" id="breadcb">
      <ol class="breadcrumb w3-theme-l3">
        <li class="breadcrumb-item">
          <a href="subok.html" class="w3-text-white w3-hover-white">Kirjat</a>
        </li>
        <li class="breadcrumb-item active w3-text-white">Jumalan, laupiaan armahtajan nimeen</li>
      </ol>
    </div><!-- Content Row -->
    <div class="row">
      <!-- Sidebar Column -->
      <div class="col-lg-3 mb-4" id="Sideb">
        <div class="list-group">
          <a href="#" class="list-group-item w3-theme">SISÄLLYSLUETTELO</a> <a href="#o1" class=
          "list-group-item w3-theme-l3 w3-hover-white">JOHDANTO</a> <a href="#o2" class=
          "list-group-item w3-theme-l3 w3-hover-white">HISTORIALLISIA NÄKÖKOHTIA</a> <a href="#o3"
          class="list-group-item w3-theme-l3 w3-hover-white">NAISET ISLAMISSA</a> <a href="#o4"
          class="list-group-item w3-theme-l3 w3-hover-white">YHTEENVETO</a> <a href="#o5" class=
          "list-group-item w3-theme-l3 w3-hover-white">LÄHTEET</a> <a href="#o6" class=
          "list-group-item w3-theme-l3 w3-hover-white">TEKIJÄ</a> <a href="subok.html" class=
          "list-group-item w3-theme-l4 w3-hover-white">Muita kirjoja</a>
        </div>
      </div><!-- Content Column -->
      <div class="col-lg-9 mb-4">
        <h3 class="first" id="o1">JOHDANTO</h3>
        <div class="division">
          <p>Naisen asema yhteiskunnassa on kysymys, jota on pohdittu jo kauan, eikä lopullista
          vastausta ole vielä löytynyt.</p>
          <p>Islamilaista suhtautumista tähän asiaan on länsimaiselle lukijalle kuvattu
          puolueellisesti.</p>
          <p>Tämän artikkelin tarkoituksena on esitellä lyhyesti ja aidosti, miten islam suhtautuu
          naisen asemaan. Islamin opetukset perustuvat pääasiassa Koraaniin (Jumalallinen ilmestys)
          ja hadithiin (Profeetan perimätieto).</p>
          <p>Oikein ja ennakkoluulottomasti ymmärrettynä Koraani ja hadith tarjoavat
          peruslähtökohdan kaikkien niiden näkökantojen vahvistamiseksi, jotka liitetään
          islamiin.</p>
          <p>Artikkeli alkaa lyhyellä katsauksella, joka koskee naisen asemaa islamilaisuutta
          edeltäneenä aikana. Sen jälkeen siirrytään tutkimaan seuraavia kysymyksiä: Mikä on
          islamin kanta naisen asemaan yhteiskunnassa? Onko kanta samanlainen vai erilainen kuin se
          "ajan henki", joka vallitsi, kun islam annettiin ilmestyksenä? Miten tämä liittyy
          "oikeuksiin", jotka naiset ovat saavuttaneet viimeisten vuosikymmenien aikana?</p>
        </div>
        <h3 id="o2">HISTORIALLISIA NÄKÖKOHTIA</h3>
        <div class="division">
          <p>Eräs tämän kirjasen päätarkoituksia on esitellä tasapuolisesti sitä, minkä panoksen
          islam on antanut (tai ei ole onnistunut antamaan) naisen arvokkuuden ja oikeuksien
          palauttamiseen. Tämän tarkoituksen saavuttamiseksi voi olla hyödyllistä luoda lyhyt
          katsaus siihen, miten aiemmat kulttuurit ja uskonnot ovat yleensä kohdelleet naisia;
          varsinkin kulttuurit ja uskonnot, jotka edelsivät islamia (aikana ennen vuotta 610 JKr).
          Osaksi esitellään myös naisen asemaa niinkin myöhään kuin 1800-luvulla eli 1200 vuotta
          islamin synnyn jälkeen.</p>
          <h4>Naiset antiikin kulttuureissa</h4>
          <p>Encyclopedia Britannica kuvaa naisen asemaa Intiassa:</p>
          <blockquote>
            <div>
              Intiassa pääperiaatteena oli alistaminen. Manun mukaan naiset pidettiin riippuvuuden
              tilassa yötä päivää. Perimyssäännöt perustuivat isänpuoleiseen sukulaisuuteen, eli
              perintö kulki mieheltä miehelle ja naiset olivat ulkopuolisia.
            </div>
          </blockquote>
          <p>Hindulaisissa kirjoituksissa hyvä aviovaimo kuvataan seuraavasti:</p>
          <blockquote>
            <div>
              "Nainen, jonka ajatukset, puhe ja ruumis pidetään alistettuna, saavuttaa hyvän
              maineen tässä maailmassa ja seuraavassa pääsee yhteen aviomiehensä kanssa".
            </div>
          </blockquote>
          <p>Antiikin Ateenassa naisten asema ei ollut sen parempi kuin Intiassa tai antiikin
          Roomassa:</p>
          <blockquote>
            <div>
              "Ateenalaiset naiset olivat aina alempiarvoisia, he kuuluivat miehelle - isälleen,
              veljelleen tai jollekin miespuoliselle sukulaiselle."
            </div>
          </blockquote>
          <p>Naisen suostumusta avioliittoon ei katsottu tarpeelliseksi ja</p>
          <blockquote>
            <div>
              "hänen oli alistuttava vanhempiensa tahtoon, ja otettava heiltä vastaan herransa ja
              aviomiehensä, vaikka tämä olisi ollut hänelle täysin vieras".
            </div>
          </blockquote>
          <p>Historioitsija on kuvannut roomalaista vaimoa seuraavasti:</p>
          <blockquote>
            <div>
              "Lapsi, alempiarvoinen, holhokki; henkilö, joka ei kykene tekemään mitään oman
              mielensä mukaan; henkilö, joka on jatkuvasti aviomiehensä valvonnassa ja
              holhouksessa".
            </div>
          </blockquote>
          <p>Encyclopedia Britannica selostaa lyhyesti naisen laillista asemaa antiikin Roomassa
          seuraavasti:</p>
          <blockquote>
            <div>
              Roomalaisen lain mukaan nainen oli jo historiallisina aikoina täysin riippuvainen.
              Avioliitossa hänen omaisuutensa siirtyi aviomiehelle... Nainen oli aviomiehelleen
              kuin tavaraa; kuin vain miehen tarkoitusperiä varten hankittu orja. Naisella ei
              voinut olla mitään ammattia eikä julkista virkaa... Nainen ei voinut toimia
              todistajana, takaajana, opettajana eikä holhoojana; nainen ei voinut adoptoida eikä
              tulla adoptoiduksi, eikä tehdä testamenttia tai solmia sopimusta.
            </div>
          </blockquote>
          <p>Skandinavian heimojen keskuudessa naiset olivat:</p>
          <blockquote>
            <div>
              ...jatkuvan holhouksen alaisia riippumatta siitä, olivatko he naimisissa vai
              naimattomia. Niinkin myöhään kuin Kristian Viidennen laissa 1600-luvun lopussa laissa
              säädettiin, että jos nainen avioitui ilman holhoojansa suostumusta, holhooja sai
              halutessaan hallintaansa naisen omaisuuden tämän elinajaksi.
            </div>
          </blockquote>
          <p>Englannin vanhan siviilioikeuden mukaan:</p>
          <blockquote>
            <div>
              ...kaikki aviovaimon kiinteä omaisuus siirtyi avioliiton solmimishetkellä aviomiehen
              omaisuudeksi. Aviomiehellä oli oikeus maasta saatuun vuokraan ja kaikkeen
              aviopuolisoiden yhteisesti hoitamasta tilasta koituneeseen voittoon. Myöhemmin
              englantilaiset oikeusistuimet kehittelivät keinoja, jotka estivät aviomiehiä
              siirtämästä kiinteää omaisuutta itselleen ilman vaimon suostumusta, mutta
              aviomiehillä oli yhä oikeus hallita omaisuutta ja saada itselleen sen tuottama
              rahallinen hyöty. Aviovaimon henkilökohtaisen omaisuuden suhteen aviomiehen valta oli
              absoluuttinen. Hänellä oli oikeus käyttää sitä niin kuin parhaaksi näki.
            </div>
          </blockquote>
          <p>Vasta myöhään 1800-luvulla tilanne alkoi muuttua parempaan suuntaan.</p>
          <blockquote>
            <div>
              "Kun oli säädetty joukko lakeja, joista ensimmäinen oli Laki aviovaimojen
              omaisuudesta vuosilta 1870, 1882 ja 1887, aviovaimot saivat samankaltaisen oikeuden
              omaisuuteen ja sopimusten solmimiseen kuin naimattomat naiset, lesket ja eronneet
              naiset".
            </div>
          </blockquote>
          <p>Vielä 1800-luvulla antiikin lakien tuntija Sir Henry Maine kirjoitti:</p>
          <blockquote>
            <div>
              "Mikään yhteiskunta, joka haluaa säilyttää kristilliset instituutiot, ei anna
              aviovaimoille niitä henkilökohtaisia vapauksia, jotka taataan keskikauden
              roomalaisessa oikeudessa".
            </div>
          </blockquote>
          <p>Esseessään naisen alistamisesta John Stuart Mill kirjoitti:</p>
          <blockquote>
            <div>
              Saamme jatkuvasti kuulla, että yhteiskunta ja kristikunta ovat palauttaneet naiselle
              hänelle kuuluvat oikeudet. Samaan aikaan aviovaimo joutuu tosiasiassa toimimaan
              miehen maaorjana; oikeuskäytäntö asettaa naiselle samat velvollisuudet kuin
              maaorjille.
            </div>
          </blockquote>
          <p>Ennen kuin siirrymme tutkimaan Koraanin asetuksia naisen asemasta, muutamat
          raamatulliset asetukset voivat valaista asiaa niin, että puolueeton arviointi on paremmin
          mahdollista. Mooseksen laissa aviovaimo kihlattiin. Encyclopedia Biblica selittää
          kihlauksen käsitettä seuraavasti:</p>
          <blockquote>
            <div>
              "Vaimon kihlaaminen merkitsi yksinkertaisesti omistusoikeuden saamista häneen
              maksamalla ostohinta; kihlattu on tyttö, josta on maksettu ostohinta".
            </div>
          </blockquote>
          <p>Lain näkökulmasta tytön suostumus ei ollut välttämätön avioliiton
          laillistamiseksi.</p>
          <blockquote>
            <div>
              "Tytön suostumus ei ollut tarpeen eikä sen tarpeellisuudesta ollut mitään mainintaa
              laissa".
            </div>
          </blockquote>
          <p>Encyclopedia Biblica kirjoittaa oikeudesta avioeroon seuraavaa:</p>
          <blockquote>
            <div>
              "Koska nainen oli miehen omaisuutta, miehen oikeus avioeroon oli itsestään selvää".
            </div>
          </blockquote>
          <p>Oikeus avioeroon oli vain miehellä:</p>
          <blockquote>
            <div>
              "Mooseksen laissa avioero oli miehen yksin etuoikeus...
            </div>
          </blockquote>
          <p>Kristillisen kirkon näkökanta aina viime vuosisatoihin saakka on saanut vaikutteita
          sekä Mooseksen laista että aikakauden yhteiskuntien ajattelutavoista. Kirjassaan Marriage
          East and West David ja Vera Mace kirjoittavat:</p>
          <blockquote>
            <div>
              Älköön kukaan kuvitelko, että kristillinen perintömme on vapaa tällaisista
              väheksyvistä arvioista. Olisi vaikeaa löytää kokoelmaa, jossa olisi yhtä paljon
              halventavia naissukupuolta koskevia viittauksia kuin varhaisten kirkkoisien
              kirjoituksissa. Kuuluisa historioitsija Lecky kirjoittaa näistä "purkauksista, jotka
              muodostavat niin näkyvän ja groteskin osan kirkkoisien kirjoituksista ... Nainen
              kuvataan helvetin ovena, kaikkien inhimillisten harmien äitinä. Naisen olisi
              hävettävä jo pelkkää ajatusta, että on nainen. Naisen olisi tunnettava jatkuvaa
              katumusta sen kirouksen takia, jonka hän on langettanut maailman päälle. Naisen
              tulisi hävetä pukeutumistaan, koska se ilmentää hänen lankeamistaan. Erityisesti
              naisen tulisi hävetä kauneuttaan, koska se on paholaisen kaikkein vahvin ase".
              Kaikkein ankarimmin naisen kimppuun hyökkää Tertullianus: "Tiesittekö, että olette
              kaikki Eevoja? Jumalan rangaistus sukupuoltanne kohtaan elää tänä aikana:
              syyllisyyden on myös elettävä. Olette paholaisen portti: rikoitte kielletyn puun
              sinetin; hylkäsitte ensimmäisinä jumalallisen lain; te suostuttelitte miehen, jonka
              kimppuun paholainen ei ollut tarpeeksi rohkea hyökkäämään. Te tuhositte niin helposti
              Jumalan kuvan, miehen. Teidän hylkäämisenne takia - kuoleman - jopa Jumalan pojan
              täytyi kuolla". Kirkko ei ainoastaan vahvistanut naisen alistettua asemaa, se myös
              riisti naiselta ne lailliset oikeudet, jotka hänellä oli aikaisemmin ollut.
            </div>
          </blockquote>
          <p class="ylos"><a href="#header">Takaisin ylös</a></p>
        </div>
        <h3 class="first" id="o3">NAINEN ISLAMISSA</h3>
        <div class="division">
          <p>Keskellä maailman peittänyttä pimeyttä Arabian laajalla aavikolla kaikui jumalallinen
          ilmestys, jolla oli tuore, jalo ja maailmanlaajuinen viesti ihmiskunnalle:</p>
          <p class="verse">"Ihmiset, pitäkää kunniassa Herranne, joka on teidät luonut yhdestä
          hengestä ja hänestä luonut hänen (samanlaisen) puolisonsa ja näistä molemmista antanut
          lukuisain miesten ja naisten levitä maailmaan".<br>
          <img src="img/koraani.jpg" alt="koraani"><br>
          <span>(Koraani 4:1)</span></p>
          <p>Eräs oppinut, joka on tutkinut tätä jaetta, kirjoittaa: "On olemassa näkemys, jonka
          mukaan ei ole mitään tekstiä, vanhaa tai uutta, joka käsittelisi naista ihmisenä kaikista
          näkökulmista samanlaisella hämmästyttävällä ytimekkyydellä, kaunopuheisuudella,
          syvyydellä ja alkuperäisyydellä kuin tämä pyhä säädös".</p>
          <p>Painottaen tätä jaloa ja luonnollista näkemystä Koraanissa sanotaan:</p>
          <p class="verse">"Hän (Jumala) on luonut teidät yhdestä ainoasta ihmisestä, ja hänestä
          teki Hän hänen vaimonsa, jotta mies löytäisi hänestä virkistyksensä (rakkaudessa)..."<br>
          <img src="img/koraani.jpg" alt="koraani"><br>
          <span>(Koraani 7:189)</span></p>
          <p class="verse">"Hän on taivaan ja maan Luoja; Hän määräsi teille aviopuolisoita
          keskuudestanne..."<br>
          <img src="img/koraani.jpg" alt="koraani"><br>
          <span>(Koraani 42:11)</span></p>
          <p class="verse">"Ja Jumala antaa teille vaimoja omasta keskuudestanne, ja vaimojenne
          kautta Hän antaa teille poikia ja pojanpoikia. Myöskin Hän varustaa teidät hyvällä
          ravinnolla. Uskovatko he siis valheeseen ja kieltävät Jumalan siunauksen. "<br>
          <img src="img/koraani.jpg" alt="koraani"><br>
          <span>(Koraani 16:72).</span></p>
          <p>Artikkelin loppuosassa hahmotetaan islamilaisen naisen asemaa koskevan ajattelutavan
          eri näkökulmia: hengellistä, sosiaalista, taloudellista sekä poliittista näkökulmaa.</p>
          <h4>1. Hengellinen näkökulma</h4>
          <p>Koraani tarjoaa selvää todistusaineistoa sen puolesta, että naista pidetään
          oikeuksiltaan ja velvollisuuksiltaan Jumalan edessä täysin samanarvoisena kuin miestä.
          Koraanissa sanotaan:</p>
          <p class="verse">"Jokainen sielu on vastuussa teoistaan".<br>
          <img src="img/koraani.jpg" alt="koraani"><br>
          <span>(Koraani 74:38)</span></p>
          <p>Koraanissa sanotaan myös:</p>
          <p class="verse">Niin kuuli heidän Herransa heitä (ja sanoi): "Minä en anna tekijän työn
          mennä hukkaan teidän keskuudessanne, olkoon hän mies tai nainen; toinen toisestannehan te
          polveudutte.<br>
          <img src="img/koraani.jpg" alt="koraani"><br>
          <span>(Koraani 3:195).</span></p>
          <p class="verse">"Ken tahansa tekee hyvää, olkoon hän mies tai nainen, kun hän samalla on
          uskovainen, hänen Me totisesti annamme viettää onnellista elämää, ja sellaisille Me
          maksamme palkan parhaasta, mitä ovat tehneet".<br>
          <img src="img/koraani.jpg" alt="koraani"><br>
          <span>(Koraani 16:97)</span> , katso myös (Koraani <a href="#k4124" id=
          "km4124">4:124</a>).</p>
          <p>Koraanin mukaan naista ei syytetä Aatamin ensimmäisestä erehdyksestä. Molemmat tekivät
          yhdessä virheen ollessaan tottelemattomia Jumalaa kohtaan, molemmat katuivat ja
          kummallekin annettiin anteeksi. (Koraani <a href="#k236" id="km236">2:36</a>, <a href=
          "#k720-" id="km720-">7:20-24</a>). Yhdessä jakeessa (<a href="#k20121" id=
          "km20121">20:121</a>) nimenomaan Aatamia syytettiin.</p>
          <p>Uskonnollisten velvollisuuksien kannalta - päivittäiset rukoukset, paasto, almut ja
          pyhiinvaellus - nainen ei eroa miehestä. Itseasiassa joiltain osin nainen on etuasemassa
          mieheen verrattuna. Naisen ei esim. tarvitse osallistua päivittäisrukouksiin eikä
          paastoon kuukautisten aikana eikä neljänäkymmenenä päivänä lapsen synnyttämisen jälkeen.
          Naisen ei tarvitse myöskään paastota raskausaikana eikä imetysaikana, mikäli naisen tai
          lapsen terveys ovat vaarassa. Jos paastot ovat pakollisia (Ramadan-kuun aikana), nainen
          voi korvata menetetyt päivät silloin, kun hänelle sopii. Edellä mainituista syistä
          suorittamatta jääneitä rukouksia ei tarvitse korvata. Vaikka naiset saivat käydä ja
          kävivät moskeijassa profeetan aikana ja sen jälkeen, osanotto perjantain
          seurakuntarukoukseen on vapaaehtoista naiselle, kun taas miehelle se on pakollista.</p>
          <p>Näissä asioissa islaminoppi on selvästi lempeä, sillä se ottaa huomioon sen
          tosiseikan, että nainen saattaa imettää tai pitää huolta lapsesta eikä sen takia voi
          lähteä moskeijaan rukousaikana. Tässä otetaan huomioon myös fyysiset ja psyykkiset
          muutokset, jotka liittyvät naisen luonnollisiin toimintoihin.</p>
          <h4>2. Sosiaalinen näkökulma</h4>
          <p><strong>a) Lapsena ja varhaisnuorena</strong></p>
          <p>Huolimatta siitä, että jotkut arabiheimot hyväksyivät tyttövauvojen surmaamisen,
          Koraani kielsi tämän tavan ja piti sitä muiden murhien veroisena rikoksena.</p>
          <p class="verse">"Ja kun elävältä haudatulta naiselta kysytään, minkä synnin vuoksi hänet
          surmattiin".<br>
          <img src="img/koraani.jpg" alt="koraani"><br>
          <span>(Koraani 81:8-9).</span></p>
          <p>Koraanissa arvostellaan sellaisten vanhempien asennetta, jotka hylkäävät
          tyttölapsensa:</p>
          <p class="verse">"Kun jollekin heistä ilmoitetaan tyttölapsen syntymästä, niin hänen
          kasvonsa synkkenevät ja hän on aivan murheen vallassa. Hän kätkeytyy heimolaisiltaan sen
          pahan sanoman vallassa, joka hänelle on ilmoitettu. Omistaisiko hän lapsen välittämättä
          häpeästä vai kantaisiko sen elävänä hiekkaan? Eikö heidän tuomionsa ole julma?."<br>
          <img src="img/koraani.jpg" alt="koraani"><br>
          <span>(Koraani 16:58-59).</span></p>
          <p>Islamissa ei tyydytä siihen, että tytön elämä säilytetään vain, jotta hän myöhemmin
          joutuisi kärsimään epäoikeudenmukaisuutta ja epätasa-arvoa, vaan siinä edellytetään
          lempeää ja oikeudenmukaista kohtelua naista kohtaan. Tähän liittyvät seuraavat profeetta
          Muhammedin sanonnat:</p>
          <p class="hadith">"Se, jolla on tytär ja joka ei hautaa häntä elävältä eikä loukkaa häntä
          eikä aseta poikaansa etusijalle, hänet Jumala päästää paratiisiin."<br>
          <img src="img/hadith.jpg" alt=""><br>
          <span class="hadithnr">(Ibn Hanbal nro 1957).</span></p>
          <p class="hadith">Se, joka huolehtii kahdesta tyttärestä, kunnes he ovat aikuisia, hänet
          me tapaamme tuomiopäivänä ja teemme näin (ja hän liitti kaksi sormenpäätään yhteen).<br>
          <img src="img/hadith.jpg" alt=""></p>
          <p>Samanlainen hadith käsittelee veljeä, joka elättää kahta sisartaan. <em>(Ibn Hanbal
          nro 2104)</em>.</p>
          <p>Naisten oikeus hankkia tietoa ei eroa miesten oikeudesta. Profeetta Muhammed on
          sanonut:</p>
          <p class="hadith">"Tiedon hankkiminen on pakollista jokaiselle muslimille".<br>
          <img src="img/hadith.jpg" alt=""><br>
          <span class="hadithnr">(Al-Bayhaqi).</span></p>
          <p>Tässä muslimilla tarkoitetaan sekä miehiä että naisia.</p>
          <p><strong>b) Aviovaimona</strong></p>
          <p>Koraanissa ilmaistaan selkeästi, että avioliitossa on kysymys yhteiskunnan kahden
          puoliskon yhteistyöstä ja että avioliiton päämäärät ihmiselämän jatkuvuuden turvaamisen
          lisäksi ovat henkinen hyvinvointi ja hengellinen harmonia. Avioliitto perustuu rakkauteen
          ja armeliaisuuteen.</p>
          <p>Seuraava on yksi Koraanin vaikuttavimpia avioliittoa koskevia jakeita:</p>
          <p class="verse">"Eräs Hänen merkeistään on myös se, että Hän on teistä itsestänne luonut
          teille puolisot, jotta löytäisitte heistä tyydytyksen, ja Hän on antanut teille
          keskinäistä rakkautta ja laupeutta. Totisesti, tässä on merkkejä niille, jotka
          ajattelevat".<br>
          <img src="img/koraani.jpg" alt="koraani"><br>
          <span>(Koraani 30:21).</span></p>
          <p>Islamilaisen lain mukaan naista ei voida pakottaa avioliittoon ilman omaa
          suostumusta.</p>
          <p>Ibn Abbas kertoo tytöstä, joka tuli Jumalan sanansaattajan, Muhammedin luokse ja
          kertoi, että hänen isänsä oli pakottanut hänet avioliittoon ilman hänen
          suostumustaan.</p>
          <p class="hadith">Jumalan sanansaattaja antoi hänen valita (avioliiton hyväksymisen ja
          hylkäämisen välillä).<br>
          <img src="img/hadith.jpg" alt=""><br>
          <span class="hadithnr">(Ibn Hanbal nro 2469).</span></p>
          <p>Toisessa versiossa tyttö sanoi:</p>
          <p class="hadith">"Hyväksyn kyllä tämän avioliiton, mutta halusin saattaa naisten
          tietoon, ettei vanhemmilla ole oikeutta (pakottaa naista ottamaan aviomiestä)".<br>
          <img src="img/hadith.jpg" alt=""><br>
          <span class="hadithnr">(Ibn-Maja nro 1873).</span></p>
          <p>Kaikkien naista avioliiton aikana suojelevien säännösten lisäksi säädettiin erikseen,
          että naisella on täysi oikeus mahriin eli myötäjäisiin, jotka aviomies antaa hänelle ja
          jotka sisältyvät avioehtosopimukseen; ja että omistusoikeus myötäjäisiin ei siirry naisen
          isälle eikä aviomiehelle. Mahr ei islamissa ole todellinen eikä vertauskuvallinen maksu
          naisesta kuten joissain muissa kulttuureissa, vaan se on lahja, joka kuvastaa rakkautta
          ja kiintymystä.</p>
          <p>Avioelämän säännöt ovat islamissa selvät ja sopusoinnussa oikeamielisen ihmisluonnon
          kanssa. Pohjautuen miehen ja naisen fyysiseen ja psyykkiseen olemukseen, kummallakin
          sukupuolella on yhtäläiset oikeudet ja velvollisuudet toistaan kohtaan, lukuunottamatta
          erästä velvollisuutta, joka on johtajuus. Tämä on luonnollista kaikissa yhteisöissä ja
          miehen luonnolle ominaista.</p>
          <p>Koraanissa sanotaankin:</p>
          <p class="verse">"Naisilla on sama oikeus miehiin nähden kuin miehillä heihin, kuten on
          kohtuullista; kuitenkin ovat miehet naisiin verrattuna korkeammassa asemassa".<br>
          <img src="img/koraani.jpg" alt="koraani"><br>
          <span>(Koraani 2:228).</span></p>
          <p>Korkeampaa asemaa sanotaan Quiwamaksi (ylläpitäminen ja suojeleminen). Se viittaa
          luonnolliseen eroon sukupuolten välillä, joka takaa heikommalle sukupuolelle oikeuden
          tulla suojelluksi. Tämä ei tarkoita korkeampaa asemaa tai etuasemaa lain kannalta. Miehen
          asema johtajana ei kuitenkaan tarkoita perheessä sitä, että aviomies on vaimoonsa nähden
          diktaattorin asemassa. Islam korostaa keskustelun ja konsensuksen merkitystä perhettä
          koskevissa päätöksissä. Koraani antaa tästä esimerkin:</p>
          <p class="verse">"...Mutta jos he molemminpuolisen sopimuksen ja neuvottelujen jälkeen
          sopivat lapsen vieroittamisesta, niin siinä ei kumpikaan tee mitään syntiä"<br>
          <img src="img/koraani.jpg" alt="koraani"><br>
          <span>(Koraani 2:233).</span></p>
          <p>Aviovaimon perusoikeuksien yläpuolella on oikeus, jota korostetaan Koraanissa ja jota
          profeetta suosittelee lämpimästi; lempeä kohtelu ja kumppanuus.</p>
          <p>Koraanissa sanotaan:</p>
          <p class="verse">"...vaan kohdelkaa heitä hyväntahtoisesti. Jos tunnette
          vastenmielisyyttä heitä kohtaan, niin voi olla, että vastenmielisyytenne kohdistuukin
          sellaiseen henkilöön, johon Jumala on kätkenyt paljon hyvää".<br>
          <img src="img/koraani.jpg" alt="koraani"><br>
          <span>(Koraani 4:19).</span></p>
          <p>Profeetta Muhammed on sanonut:</p>
          <p class="hadith">Paras teistä on se, joka on paras perhettään kohtaan ja minä olen
          perhettäni kohtaan teidän joukostanne paras.<br>
          <img src="img/hadith.jpg" alt=""></p>
          <p class="hadith">Parhaat uskovista ovat ne, jotka käyttäytyvät parhaiten, ja parhaat
          teistä ovat ne, jotka ovat parhaita vaimojaan kohtaan.<br>
          <img src="img/hadith.jpg" alt=""><br>
          <span class="hadithnr">(Ibn Hanbal nro 7396).</span></p>
          <p class="hadith">Katso, monet naiset tulevat Muhammedin vaimojen luokse ja valittavat
          aviomiehistään, koska nämä lyövät heitä - nuo aviomiehet eivät ole teistä parhaimpia.<br>
          <img src="img/hadith.jpg" alt=""></p>
          <p>Niin kuin tunnustetaan naisen oikeus päättää avioliitostaan, samoin tunnustetaan myös
          hänen oikeutensa saattaa päätökseen epäonnistunut avioliitto. Jotta voitaisiin taata
          perheolojen vakaus ja jotta voitaisiin suojella niitä äkkipikaisesti tehdyiltä
          päätöksiltä, jotka on tehty väliaikaisen henkisen paineen johdosta, avioeroa hakevien
          miesten ja naisten on käytävä läpi tiettyjä toimenpiteitä ja noudatettava odotusaikaa.
          Koska naiset ovat luonnostaan paljon tunteellisempia kuin miehet, heidän on ilmoitettava
          avioeroon hyvä syy. Kuitenkin nainen voi saada avioeron miehestään myös ilman
          oikeusistuinta, jos avioehtosopimus sen sallii. Tietyt islamilaisen lain avioliittoa ja
          avioeroa koskevat seikat ovat mielenkiintoisia ja ansaitsisivat oman esittelynsä.
          Riittää, kun tässä sanotaan, että moniavioisuus on ollut tavallista lähes kaikkialla ja
          se sallittiin niin juutalaisuudessa kuin kristinuskossakin aina viime vuosisatoihin
          saakka. Koraani on ainoa pyhä kirjoitus, joka nimenomaisesti rajoitti moniavioisuutta ja
          yritti estää sitä monin ankarin ehdoin. Eräs syy sille, että moniavioisuutta ei
          ehdottomasti kielletty on se, että eri alueilla eri aikoina saattaa vallita olosuhteet,
          joiden takia moniavioisuus on parempi vaihtoehto kuin avioero tai tekopyhä yksiavioisuus,
          jonka vallitessa harjoitetaan monenlaisia luvattomia suhteita.</p>
          <p>Kun avioliiton jatkaminen on syystä tai toisesta mahdotonta, ihmisiä kehotetaan silti
          löytämään kunniallinen tapa lopettaa avioliitto.</p>
          <p>Koraanissa sanotaan näistä tapauksista seuraavaa:</p>
          <p class="verse">Ja kun olette eronneet vaimostanne ja tämä on odottanut määrätyn
          aikansa, niin joko pitäkää hänet luonanne kunniallisesti tai antakaa hänen mennä
          sovinnossa. Älkää pidättäkö häntä väkivalloin eikä tehden vääryyttä, vaan muistakaa
          osaksenne tullutta Jumalan armoa.<br>
          <img src="img/koraani.jpg" alt="koraani"><br>
          <span>(Koraani 2:231).</span> (Katso myös Koraani <a href="#k2229" id="km2229">2:229</a>
          ja <a href="#k3349" id="km3349">33:49)</a>.</p>
          <p><strong>c) Äitinä</strong></p>
          <p>Islamissa lempeys vanhempia kohtaan on arvojärjestyksessä seuraavana Jumalan
          palvelemisen jälkeen.</p>
          <p class="verse">"Olemme myös määrännyt ihmisen pitämään huolta vanhemmistaan; hänen
          äitinsä on kantanut häntä äärimmäiseen uupumukseen saakka".<br>
          <img src="img/koraani.jpg" alt="koraani"><br>
          <span>(Koraani 31:14)</span> (Katso myös Koraani <a href="#k4615" id="km4615">46:15</a>,
          <a href="#k298" id="km298">29:8</a>).</p>
          <p>Koraanissa on myös erityinen suositus, joka koskee äitien hyvää kohtelua:</p>
          <p class="verse">"Ja herrasi on määrännyt, että palvelette yksin Häntä, ja teidän tulee
          tehdä hyvää vanhemmillenne...".<br>
          <img src="img/koraani.jpg" alt="koraani"><br>
          <span>(Koraani 17:23).</span></p>
          <p>Eräs mies tuli profeetta Muhammedin luokse kysyen:</p>
          <p class="hadith">"Oi Jumalan sanansaattaja, kuka ihmisistä parhaiten ansaitsee hyvän
          seurani?" Profeetta vastasi: "Äitisi". Mies kysyi: "Entä kuka muu?" Profeetta vastasi:
          "Äitisi". Silloin mies kysyi: "Entä kuka muu?" Vasta silloin profeetta vastasi:
          "Isäsi".<br>
          <img src="img/hadith.jpg" alt=""><br>
          <span class="hadithnr">(Al-Bukhari ja Muslim).</span></p>
          <p>Eräät kuuluisat profeetan sanat:</p>
          <p class="hadith">"Paratiisi on äidin jalkojen juuressa".<br>
          <img src="img/hadith.jpg" alt=""><br>
          <span class="hadithnr">(In Al'Nisa'I, Ibn-Majah, Ahmad).</span></p>
          <p class="hadith">"(Luonteeltaan) jaloja ovat ne, jotka ovat vieraanvaraisia naisille ja
          pahoja ne, jotka heitä solvaavat".</p>
          <h4>3. Taloudellinen näkökulma</h4>
          <p>Islam on säätänyt naiselle oikeuden, joka häneltä on ollut kielletty sekä ennen että
          jälkeen islamin synnyn (jopa niinkin myöhään kuin tällä vuosisadalla. Esimerkiksi vasta
          vuonna 1938 Ranskan lakia muutettiin niin, että naisella oli oikeus solmia sopimuksia.
          Avioliitossa olevan naisen edellytettiin kuitenkin yhä saavan aviomieheltään luvan ennen
          kuin voi myydä yksityisomaisuuttaan.) Nimittäin itsenäisen omistusoikeuden. Islamilainen
          laki tunnustaa täysin naisen oikeuden omaan rahaan, kiinteistöön ja muuhun omaisuuteen.
          Tähän oikeuteen ei vaikuta se, onko nainen naimaton vai avioliitossa. Naisella pysyy
          täysi oikeus myydä, ostaa, kiinnittää ja vuokrata kaikkea omaisuuttaan. Missään
          islamilaisen lain osassa ei naista pidetä alempiarvoisempana vain sen takia, että hän on
          nainen. On myös huomionarvoista, että kyseinen koskee kaikkea naisen omaisuutta ennen
          avioliittoa sekä kaikkea sitä mikä tulee hänen omistukseensa avioliiton solmimisen
          jälkeen.</p>
          <p>Naisen oikeudesta käydä työssä on ensin huomautettava, että islamissa naisen roolia
          äitinä ja aviovaimona pidetään kaikkein pyhimpänä ja tärkeimpänä. Lapsenvahdit ja
          kotiapulaiset eivät voi vastata äitiä oikeamielisten, tasapainoisten ja
          hyvinkasvatettujen lasten kasvattajana. Näin tärkeää tehtävää, joka muovaa kansakuntien
          tulevaisuutta, ei voida pitää "laiskuutena".</p>
          <p>Islamissa ei kuitenkaan ole säädöstä, joka kieltäisi naista käymässä työssä; aina kun
          siihen on tarvetta ja varsinkin, kun kyseessä on työ joka sopii naisen luonteeseen ja
          jossa yhteiskunta tarvitsee häntä kipeimmin. Tällaisia töitä ovat esim. lastenhoito,
          opettaminen (varsinkin lasten opettaminen ja lääketiede). Eikä mitään rajoituksia ole
          sille, etteikö naisen erityislahjakkuudesta voitaisi saada hyötyä millä tahansa alalla.
          On tavallista epäillä, ettei nainen sovi tuomariksi, mikä johtuu naisen miestä
          tunteellisemmasta luonteenlaadusta; mutta varhaiset muslimioppineet Abu Hanifa ja
          Al-Tabari olivat sitä mieltä, että nainen voi hyvin olla tuomari. Islam myös palautti
          naiselle oikeuden perintöön sen jälkeen, kun nainen oli itse eräissä kulttuureissa ollut
          osa perintöä. Naisen perintöosuus kuuluu yksin hänelle, eikä kukaan voi vaatia sitä
          häneltä, ei edes hänen isänsä eikä aviomiehensä.</p>
          <p class="verse">"Miehiset perijät saakoot osan siitä, mitä vanhemmat ja lähimmät omaiset
          ovat jälkeensä jättäneet, ja naispuolisetkin perilliset saakoot osan siitä, mitä
          vanhemmat ja lähimmät omaiset ovat jälkeensä jättäneet, olkoon perintö vähäinen tai suuri
          - laki määrää siitä kullekin hänen osuutensa".<br>
          <img src="img/koraani.jpg" alt="koraani"><br>
          <span>(Koraani 4:7).</span></p>
          <p>Yleensä naisen osuus on puolet miehen osuudesta, mikä ei tarkoita sitä, että nainen
          vastaisi puolta miestä! Kun otetaan huomioon edellisillä sivuilla esitetty vahva
          todistusaineisto naisen tasaveroisesta kohtelusta islamissa, olisi hyvin
          epäjohdonmukaista vetää sellaista johtopäätöstä. Tämä ero perintöoikeudessa on
          sopusoinnussa sen eron kanssa, joka miehen ja naisen välillä valitsee taloudellisen
          vastuun suhteen islamilaisen lain mukaan. Mies on islamissa yksin velvollinen vaimonsa,
          lastensa sekä joissain tapauksissa puutteessa elävien, etenkin naispuolisten
          sukulaistensa toimeentulosta. Tätä velvollisuutta eivät poista vaimon varakkuus, vaimon
          henkilökohtaiset työtulot, vuokratulot, liikevoitto eivätkä mitkään muut lailliset
          seikat.</p>
          <p>Nainen on taloudellisesti toisaalta paljon turvatummassa asemassa, eivätkä hänen
          asemaansa rasita mitkään hänen omaisuuttaan koskevat vaateet. Naisen omaisuus ei
          avioliiton solmimisen jälkeen siirry aviomiehelle, ja hän pitää jopa tyttönimensä.
          Naisella ei ole velvollisuutta käyttää omaisuuttaan eikä tulojaan perheen hyväksi
          avioliiton solmimisen jälkeen. Naisella on oikeus mahr-myötäjäisiin, jotka hän saa
          mieheltä avioliiton solmimishetkellä. Avioeron jälkeen nainen voi saada elatusapua
          entiseltä aviomieheltään.</p>
          <p>Perintökaaren tutkiminen koko islamilaisen lain yhteydessä paljastaa, että naista ei
          kohdella vain oikeudenmukaisesti vaan hyvin suurella myötätunnolla.</p>
          <h4>4. Poliittinen näkökulma</h4>
          <p>Jokainen tasapuolinen islamin opin ja islamilaisen kulttuurin tarkastelu osoittaa
          selvästi, että nainen on tasa-arvoinen miehen rinnalla niissä asioissa, joita nykyään
          kutsutaan "poliittisiksi oikeuksiksi". Näihin kuuluvat äänioikeus sekä oikeus tulla
          valituksi poliittisiin virkoihin. Näihin kuuluvat myös naisen oikeus ottaa osaa julkiseen
          toimintaan. Sekä Koraanissa että islamin historiassa on esimerkkejä naisista, jotka
          ottivat osaa vakaviin keskusteluihin ja väittelivät jopa itse profeetan kanssa. (Katso
          Koraani <a href="#k581-" id="km581-">58:1-4</a> ja <a href="#k6010-" id=
          "km6010-">60:10-12</a>).</p>
          <p>Omar Ibn al-Khattabin kalifikunnan aikana nainen väitteli hänen kanssaan moskeijassa,
          osoitti väitteensä oikeaksi ja sai Omarin ilmoittamaan ihmisten edessä:</p>
          <blockquote>
            <div>
              "Nainen on oikeassa ja Omar on väärässä".
            </div>
          </blockquote>
          <p>Vaikkei siitä ole mainintaa Koraanissa, erästä profeetan perimätietoa tulkitaan niin,
          ettei naista voitaisi valita valtionpäämiehen asemaan. Tämä hadith kuluu käännettynä
          suurinpiirtein seuraavasti: "Kansakunnalle ei koita hyvinvointi, jos se antaa naisen olla
          johtajanaan". Tällä rajoituksella ole mitään tekemistä naisen arvokkuuden tai hänen
          oikeuksiensa kanssa. Sen sijaan se liittyy miesten ja naisten välisiin biologisiin ja
          psykologisiin eroihin.</p>
          <p>Islamissa valtionpäämies ei ole pelkkä keulakuva. Hän johtaa ihmisiä rukouksissa
          varsinkin perjantaisin ja juhlapyhinä; hän ottaa jatkuvasti osaa päätöksentekoon, joka
          koskee kansakunnan turvallisuutta ja hyvinvointia. Tämä vaativa asema tai jokin vastaava
          kuten puolustusvoimien komentajan virka ei yleensä sovi naiselle fyysisesti eikä
          psyykkisesti. On lääketieteellinen tosiasia, että kuukautisten ja raskauden aikana naiset
          läpikäyvät monia fyysisiä ja psyykkisiä muutoksia. Tällaiset muutokset saattavat ilmetä
          kriisitilanteiden aikana, mikä vaikuttaa naisen päätöksentekoon, puhumattakaan
          ylimääräisestä rasituksesta. Lisäksi tietyt päätökset vaativat järkiperäisyyden
          maksimointia ja tunneperäisyyden minimointia - ja tämä vaatimus ei ole sopusoinnussa
          naisen vaistomaisen luonteen kanssa.</p>
          <p>Jopa nykyaikana ja kaikkein kehittyneimmissäkin valtioissa on harvinaista nähdä nainen
          valtionpäämiehenä muuten kuin keulakuvan asemassa. Ja naisia on harvoin jos koskaan
          puolustusvoimien komentajana tai edes kansanedustajana suhteessa naisia vastaavaa määrää.
          Ei voida väittää, että tämä johtuisi valtioiden takaperoisuudesta tai naisen asemaa
          koskevista perustuslaillisista rajoituksista, jotka estäisivät mahdollisuuden toimia
          valtionpäämiehenä tai kansanedustajana. Loogisempi selitys on se, että naisen ja miehen
          välillä on luontaisia ja kiistämättömiä eroja, ilman että erolla tässä tarkoitetaan
          toisen paremmuutta toiseen nähden. Ero viittaa pikemminkin siihen, että sukupuolet
          täydentävät toisiaan elämässä.</p>
          <p class="ylos"><a href="#header">Takaisin ylös</a></p>
        </div>
        <h3 id="o4">YHTEENVETO</h3>
        <div class="division">
          <p>Tämän artikkelin ensimmäisessä osassa käsitellään lyhyesti vanhojen uskontojen ja
          kulttuurien käsityseroja koskien naisen asemaa. Käsittely ulottuu osin aina 1800-luvulle
          saakka eli 1300-vuotta sen jälkeen, kun islamin oppi tuli maailmaan Koraanin
          välityksellä.</p>
          <p>Toisessa osassa artikkelia käsitellään lyhyesti naisen asemaa islamissa. Tämän osan
          painopiste on islamilaisuuden alkuperäisissä ja aidoissa lähdeteoksissa. Ne edustavat
          normia, jonka perusteella voidaan arvioida missä määrin muslimit noudattavat islamin
          oppia. On myös tosiseikka, että islamilaisen kulttuurin taannuttua monet muslimeiksi
          itseään kutsuvat, eivät ole noudattaneet tarkasti näitä opetuksia.</p>
          <p>Eräät kirjoittajat ovat epäoikeudenmukaisesti korostaneet vääristymiä ja mikä pahinta,
          länsimaiset lukijat ovat katsoneet vääristymien edustavan islamin oppia, näkemättä vaivaa
          itse ennakkoluulottomasti tutustua opin alkuperäisiin lähteisiin.</p>
          <p>Vääristymistä huolimatta on syytä mainita kolme seikkaa:</p>
          <ol class="conclusion">
            <li>Muslimien historiassa naisilla on ollut suuria saavutuksia kaikilla elämän aloilla
            aina 600-luvulta alkaen.</li>
            <li>Naisen huonoa kohtelua on mahdotonta selittää islamilaisen lain minkään säädöksen
            nojalla; eikä kukaan voi peruuttaa, typistää tai vääristää selviä islamilaisen lain
            naiselle myöntämiä oikeuksia.</li>
            <li>Kautta historian musliminaisten maine, siveys ja rooli äitinä on ollut
            puolueettomien tarkkailijoiden ihailun kohteena.</li>
          </ol>
          <p>Kannattaa myös mainita, että se asema, jonka naiset ovat saavuttaneet nykyaikana, ei
          johdu miesten lempeydestä tai luonnollisesta kehityksestä. Se saavutettiin naisten pitkän
          kamppailun ja uhrausten avulla, ja vain silloin, kun yhteiskunta tarvitsi naisten
          työpanosta; eli tarkemmin sanoen kahden maailmansodan aikana sekä johtuen teknologisen
          kehityksen nopeutumisesta.</p>
          <p>Islamin tapauksessa naisen myönteinen ja arvostettu asema säädettiin lailla; ei siksi,
          että säätäminen olisi heijastanut 600-luvun tilannetta eikä siksi, että naiset tai
          naisjärjestöt olisivat painostaneet, vaan islamin oman sisäisen totuudellisuuden
          takia.</p>
          <p>Jos tästä voidaan vetää johtopäätös, on se se, että Koraanin alkuperä on Jumalallinen
          ja että islamin sanoma on totuudellinen; ja toisin kuin ihmisten synnyttämät filosofiat
          ja aatteet, islamin sanoma ei noussut esiin inhimillisestä ympäristöstä; sanoma, joka loi
          perustan humaaneille periaatteille, joka ei ole vanhentunut vuosisatojen aikana ja joka
          ei voi vanhentua tulevaisuudessakaan. Sanoma onkin peräisin kaikkitietävältä Jumalalta,
          jonka viisaus ja tiedot ovat ihmisen ajattelukyvyn ja kehityksen suurimpienkin
          saavutusten tavoittamattomissa.</p>
          <p class="ylos"><a href="#header">Takaisin ylös</a></p>
        </div>
        <h3>ARTIKKELIIN LIITYVIÄ KORAANIN JAKEITA</h3>
        <div class="division" id="katsomyos">
          <p id="k236"><strong>(Koraani 2:36)</strong><br>
          Mutta Saatana sai heidät poikkeamaan tästä ja vietteli heidät ulos siitä autuaasta
          olotilasta, jossa he olivat, ja Me sanoimme: »Syöksykää alas! Toinen teistä olkoon toisen
          vihollinen! Kuitenkin saatte ajallisen olinpaikan ja toimeentulonne maan päällä.»
          <a href="#km236">Takaisin</a></p>
          <hr>
          <p id="k2229"><strong>(Koraani 2:229)</strong><br>
          Tällainen koe-ero on sallittu kaksi kertaa; sitten joko pitäkää vaimo luonanne
          kunniallisesti tai antakaa hänen mennä runsain lahjoin. Teidän ei ole sallittu pidättää
          mitään siitä, mitä olette heille antaneet, paitsi jos molemmat pelkäävät, etteivät he
          (jatkuvassa yhdyselämässä) voi noudattaa Jumalan säädöksiä (vastenmielisyyden ja riitojen
          tähden). jos te todellakin pelkäätte, että kumpikaan ei voi (jatkuvassa yhdyselämässä)
          noudattaa Jumalan säädöksiä, niin ei ole synniksi kummallekaan, vaikka vaimo ostaa
          itsensä vapaaksi. Nämä ovat Jumalan säädöksiä, siksi älkää rikkoko niitä, sillä ne, jotka
          rikkovat Jumalan säädöksiä vastaan, ovat väärintekijöitä. <a href=
          "#km2229">Takaisin</a></p>
          <hr>
          <p id="k4124"><strong>(Koraani 4:124)</strong><br>
          Mutta ne, jotka tekevät hyviä töitä, olkootpa miehiä tai naisia, ja jotka ovat
          uskovaisia, nämä astuvat Paratiisiin eivätkä kärsi hituistakaan vääryyttä . <a href=
          "#km4124">Takaisin</a></p>
          <hr>
          <p id="k720-"><strong>(Koraani 7:20-24)</strong><br>
          20. Silloin Saatana vihjaili heille, että hän voi ilmaista heille sen, mikä heidän
          alastomuudestaan oli heiltä salattu, ja sanoi: »Teidän Herranne ei ole minkään muun
          vuoksi kieltänyt teitä nauttimasta tästä puusta kuin ainoastaan siksi, ettette muuttuisi
          kahdeksi enkeliksi tai kuolemattomiksi.» 21. Ja hän vannoi heidän edessään sanoen: »Olen
          toden totta teidän oikea neuvonantajanne.» 22. Niin vietteli hän heidät viekkaudellaan,
          ja kun he maistoivat puusta, tulivat ilmi heidän hävettävät ominaisuutensa ja he alkoivat
          verhota itseään paratiisin lehvillä. Mutta heidän Herransa huusi heille: »Enkö ole
          kieltänyt teiltä sitä puuta ja sanonut teille Saatanan olevan ilmeisen vihollisenne?» 23.
          He sanoivat: »Herramme, olemme väärin tehneet sielujamme kohtaan, ja jollet Sinä anna
          meille anteeksi ja armahda meitä, olemme me totisesti kadotetut.» 24. Silloin sanoi Hän:
          »Syöksykää alas, ja toinen teistä olkoon toisensa vihollinen. Joksikin ajaksi saatte te
          olinpaikan ja elatuksen maan päällä.» <a href="#km720-">Takaisin</a></p>
          <hr>
          <p id="k20121"><strong>(Koraani 20:121)</strong><br>
          Niin kumpikin söi siitä, jolloin heidän alastomuutensa ilmeni heille ja he alkoivat
          peitellä itseään puutarhan lehdillä. Siten ihminen (Aadam) oli tottelematon Herralleen ja
          lankesi syntiin. <a href="#km20121">Takaisin</a></p>
          <hr>
          <p id="k298"><strong>(Koraani 29:8)</strong><br>
          Me olemme myös käskenyt ihmisiä hyvyyteen vanhempiaan kohtaan, mutta jos nämä kaikin
          voimin koettavat saada sinut asettamaan Minun rinnalleni sellaista, mistä et mitään
          tiedä, niin älä heitä tottele. Minun luokseni teidän on palattava, ja silloin Minä
          osoitan teille, mitä olette tehneet. <a href="#km298">Takaisin</a></p>
          <hr>
          <p id="k3349"><strong>(Koraani 33:49)</strong><br>
          Uskovaiset, kun otatte itsellenne uskovaisia vaimoja ja sitten eroatte heistä ryhtymättä
          heihin, niin teidän ei heidän suhteensa tarvitse noudattaa määräaikaa, vaan luovuttakaa
          heille elatusvaroja ja erotkaa heistä kuten tapa vaatii. <a href=
          "#km3349">Takaisin</a></p>
          <hr>
          <p id="k4615"><strong>(Koraani 46:15)</strong><br>
          Me olemme myös käskenyt ihmisen tehdä hyvää vanhemmilleen; hänen äitinsä on kantanut
          hänet tuskalla ja synnyttänyt hänet kivulla, ja kantaminen ja vieroittaminen kestää
          kolmekymmentä kuukautta; ja kun hän saavuttaa kypsyysiän ja täyttää neljäkymmentä vuotta,
          hän sanoo: »Herra, suo minun olla kiitollinen siitä armosta, jota olet osoittanut minulle
          ja vanhemmilleni, suo että pystyisin hyviin tekoihin, jotka miellyttävät Sinua, ja salli
          kaiken koitua jälkeläisteni parhaaksi; totisesti, minä turvaan Sinuun ja kuulun Sinun
          alamaisiisi.» <a href="#km4615">Takaisin</a></p>
          <hr>
          <p id="k581-"><strong>(Koraani 58:1-4)</strong><br>
          1. Jumala on jo kuullut hänen vetoomuksensa, joka valitti puolisoansa vastaan, etsien
          oikeutta Jumalalta, Jumala on kuullut teidän keskustelunne; Jumala on totisesti kuuleva,
          näkevä. 2. Jos jotkut teistä hylkäävät vaimonsa sillä verukkeella, että nämä takaapäin
          ovat kuin äitinsä, niin eiväthän he ole heidän äitejään. Heidän äitejään ovat vain ne,
          jotka ovat synnyttäneet heidät, ja heidän sanansa totisesti ovat ilkeätä ja valheellista
          puhetta. Jumala on totisesti armahtava, anteeksiantava. 3. Niiden, jotka syrjäyttävät
          vaimonsa verraten heitä äiteihinsä ja sitten haluavat peruuttaa mitä ovat sanoneet, on
          vapautettava orja, ennenkuin he koskevat toinen toiseensa. Tähän teitä kehoitetaan, ja
          Jumala tuntee tekonne. 4. Mutta jos jollakulla ei ole varaa tähän, paastotkoon hän sen
          asemesta kaksi kuukautta peräkkäin, ennenkuin he koskevat toinen toiseensa. Se taas,
          jolla ei ole tähän voimaa, ruokkikoon kuusikymmentä köyhää. Näin on, jotta uskoisitte
          Jumalaan ja Hänen sananjulistajaansa. Tämä on Jumalan laki, ja epäuskoisia odottaa tuska
          ja vaiva. <a href="#km581-">Takaisin</a></p>
          <hr>
          <p id="k6010-"><strong>(Koraani 60:10-12)</strong><br>
          10. Te uskovaiset, kun oikeauskoisia naisia tulee luoksenne paettuaan kodeistaan, niin
          tutkikaa heitä. Jumala tuntee heidän uskonsa parhaiten. Jos sitten havaitsette heidät
          uskoviksi naisiksi, niin älkää lähettäkö heitä takaisin uskottomien luo. He eivät lain
          mukaan kuulu näille eivätkä nämä heille. Mutta antakaa miehille, mitä he ovat maksaneet.
          Eikä teissä ole moitteelle varaa, jos naitte heidät, kun olette maksaneet heille
          huomenlahjan. Älkää myös pitäkö yllä avioliiton siteitä uskottomiin naisiin, vaan
          vaatikaa takaisin, mitä olette maksaneet, ja uskottomat miehet vaatikoot samoin, mitä he
          ovat maksuina vaimoistaan suorittaneet. Tämä on Jumalan päätös; Hän ratkaisee asianne,
          sillä Jumala on kaikkitietävä, viisas. 11. Jos vaimoistanne joku pakenee uskottomien
          luokse, niin saalista saatuanne antakaa niille, joiden vaimot ovat karanneet, yhtä paljon
          kuin he ovat maksuna suorittaneet, ja täyttäkää velvollisuutenne Jumalalle, johon
          uskotte. 12. Profeetta, kun uskovat naiset tulevat luoksesi ja lupaavat pyhästi, etteivät
          aseta mitään Jumalan rinnalle, etteivät varasta, eivät tee aviorikosta, eivät surmaa
          lapsiaan, eivät keksi valheita eivätkä ole tottelemattomia Sinua kohtaan siinä, mikä on
          kohtuullista, niin ota vastaan heidän lupauksensa ja ano Jumalalta heille anteeksiantoa;
          totisesti Jumala on anteeksiantava, armollinen. <a href="#km6010-">Takaisin</a></p>
          <hr>
        </div>
        <h3 id="o5">LÄHTEET</h3>
        <div class="division">
          <ul class="bibliography">
            <li>Pyhä Koraani, suomenkielinen käännös, kustantaja Z.I. Ahsen Böre.</li>
            <li>Abd Al-Ati, Hammudah, Islam in Focus, The American Trust Publications, Plainfield,
            IN 46168, 1977.</li>
            <li>Allen, E. A., History of Civilization, General Publishing House, Cincinnati, Ohio,
            1889, Vol. 3.</li>
            <li>Al Siba'i, Mustafa, Al-Alar'ah Baynal Fiqh Walqanoon (in Arabic), 2nd. ea.,
            Al-Maktabah Al-Arabiah, Halab, Syria, 1966.</li>
            <li>El-Khouli, Al-Bahiy, "Min Usus Kadiat Al-Mara'ah" (in Arabic), A 1- Waay A
            l-lslami, Ministry of Walcf, Kuwait, Vol.3 (No. 27), June 9, 1967, p.17.</li>
            <li>Encyclopedia Americana (International Edition), American Corp., N.Y., 1969,
            Vol.29.</li>
            <li>Encyclopedia Biblica (Rev.T.K.Cheynene and J.S.Black, editors), The Macmillan Co.,
            London, England, 1902, Vol.3.</li>
            <li>The Encyclopedia Britannica, (11 th ed.), University Press Cambridge, England, 191
            1, Vol.28.</li>
            <li>Encyclopedia Britannica, The Encyclopedia Britannica, Inc., Chicago, III., 1968,
            Vol.23.</li>
            <li>Hadeeth. Most of the quoted Hadeeth were translated by the writer. They are quoted
            in various Arabic sources. Some of them, however, were translated directly from the
            original sources. Among the sources checked are Musnad Ahmad Ibn Hanbal Dar AlMa'aref,
            Cairo, U.A.R., 1950, and 1955, Vol.4 and 3,SunanIbnMajah, Dar Ihya'a Al-Kutub
            al-Arabiah, Cairo, U.A.R., 1952, Vol.l, Sunan al-Tirimidhi, Vol.3.</li>
            <li>Mace, David and Vera, Marriage: East and West, Dolphin Books, Doubleday and Co.,
            Inc., N.Y., 1960.</li>
          </ul>
          <p class="ylos"><a href="#header">Takaisin ylös</a></p>
        </div>
        <h3 id="o6">TEKIJÄ</h3>
        <div class="division">
          <p>Jamal A. Badawi -Phd- (Alkuteos: The Status Of Woman In Islam)</p>
          <p class="ylos"><a href="#header">Takaisin ylös</a></p>
        </div>
      </div>
    </div><!-- /.row -->
  </div><!-- /.container -->
  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white" id="copyright"></p>
      <script>
        var d = new Date();
        var vuosi = d.getFullYear();
        var text = 'Copyright © 2000-';
        document.getElementById("copyright").innerHTML = text+vuosi+ " islamopas.com" ;
      </script> <noscript>
      <p class="m-0 text-center text-white">Copyright © 2000-2099 www.islamopas.com</p></noscript>
    </div><!-- /.container -->
  </footer><!-- Bootstrap core JavaScript -->
  <script src="vendor/jquery/jquery.min.js"></script> 
  <script src="vendor/bootstrap/js/bootstrap.bundle.min.js"></script>
</body>
</html>
