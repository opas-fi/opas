<!DOCTYPE html>
<html lang="fi">
<head>
  <meta name="generator" content="HTML Tidy for HTML5 for Windows version 5.6.0">
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="">
  <title>KOHTI ISLAMIN YMMÄRTÄMISTÄ</title><!-- Bootstrap core CSS -->
  <link href="../../vendor/bootstrap/css/bootstrap.min.css" rel="stylesheet" media="screen">
  <!-- Custom styles for this template -->
  <link href="../../css/bok.css" rel="stylesheet" media="screen">
  <link href="../../css/w3-theme-indigo.css" rel="stylesheet" media="screen">
  <link href="../../css/bok-print.css" rel="stylesheet" media="print">
</head>
<body>
  <!-- Navigation -->
  <nav class="navbar navbar-expand-lg navbar-dark bg-dark">
    <!-- fixed-top -->
    <div class="container">
      <a class="navbar-brand" href="http://islamopas.com">Islamopas.com</a> <button class=
      "navbar-toggler navbar-toggler-right" type="button" data-toggle="collapse" data-target=
      "#navbarResponsive" aria-controls="navbarResponsive" aria-expanded="false" aria-label=
      "Toggle navigation"><span class="navbar-toggler-icon">&nbsp;</span></button>
      <div class="collapse navbar-collapse" id="navbarResponsive">
        <ul class="navbar-nav ml-auto">
          <li class="nav-item">
            <a href="../../subok.html" class="nav-link">Muita kirjoja</a>
          </li>
        </ul>
      </div>
    </div>
  </nav><!-- Page Content -->
  <div class="container">
    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">KOHTI ISLAMIN YMMÄRTÄMISTÄ</h1>
    <!-- hide on screens smaller than md -->
    <div class="d-none d-md-block" id="breadcb">
      <ol class="breadcrumb w3-theme-l3">
        <li class="breadcrumb-item">
          <a href="../../subok.html" class="w3-text-white w3-hover-white">Kirjat</a>
        </li>
        <li class="breadcrumb-item active w3-text-white">Jumalan, laupiaan armahtajan nimeen</li>
      </ol>
    </div><!-- Content Row -->
    <div class="row">
      <!-- Sidebar Column -->
      <div class="col-lg-3 mb-4" id="Sideb">
        <div class="list-group">
          <a href="#" class="list-group-item w3-theme">SISÄLLYSLUETTELO</a> <a href="kohti.htm"
          class="list-group-item w3-theme-l3 w3-hover-white">ALKUSANAT</a> <a href="merkitse.htm"
          class="list-group-item w3-theme-l3 w3-hover-white">MITÄ ISLAM MERKITSEE</a> <a href=
          "tottele.htm" class="list-group-item w3-theme-l3 w3-hover-white">USKO JA
          TOTTELEVAISUUS</a> <a href="profeetat.htm" class=
          "list-group-item w3-theme-l3 w3-hover-white">PROFEETAT</a> <a href="uskon.htm" class=
          "list-group-item w3-theme-l3 w3-hover-white">USKON KAPPALEET</a> <a href="rukous.htm"
          class="list-group-item w3-theme-l3 w3-hover-white">RUKOUS JA PALVELEMINEN</a> <a href=
          "din.htm" class="list-group-item w3-theme-l3 w3-hover-white">DIN JA SHARI'A</a> <a href=
          "sharia.htm" class="list-group-item w3-theme-l3 w3-hover-white">SHARI'AN PERIAATTEET</a>
          <a href="../../subok.html" class="list-group-item w3-theme-l4 w3-hover-white">Muita
          kirjoja</a>
        </div>
      </div><!-- Content Column -->
      <div class="col-lg-9 mb-4">
        <h3 class="first">USKON KAPPALEET</h3>
        <div class="division">
          <p>Ennen kuin jatkamme on ehkä aiheellista palauttaa mieleen edellä käsitellyt asiat ja
          toistaa niiden pääkohdat. Yhteenvetona voimme sanoa seuraavaa:</p>
          <ol class="normal-list">
            <li>
              <p>Vaikka islam sisältää alistumisen <strong>Allah</strong>in, maailmankaikkeuden
              Herran, tahtoon ja Hänen tottelemisensa, me voimme kuitenkin määritellä islamin
              uskontona merkitsevän täydellistä uskoa Profeetan opetuksiin ja horjumatonta
              tottelevaisuutta hänen opettamaansa elämäntapaa kohtaan, sillä ainoa aito ja
              luotettava lähde Jumalan ja Hänen tahtonsa ja lakinsa tuntemiseen ovat juuri
              todellisen Profeetan opetukset. Täten se, joka jättää Profeetan välityksen
              huomioonottamatta ja väittää seuraavansa Jumalaa suoraan, ei ole "muslimi".</p>
            </li>
            <li>
              <p>Varhaisempina aikakausina on ollut eri profeettoja eri kansoja varten.
              Profeettojen olemassaolon historia osoittaa, että jopa yhden ja saman kansan
              keskuudessa esiintyi useita profeettoja toisensa jälkeen. Tuohon aikaan islam oli
              uskonto, jota kansakunnalle opetti sen oma profeetta tai omat profeetat. Vaikka
              islamin luonne ja sisältö olivat samat kaikkina aikoina ja kaikkien kansojen
              keskuudessa, palvelemisen muodot, lait ja muut yksityiskohtaiset säännöt ja
              määräykset vaihtelivat jonkin verran kunkin kansan paikallisten olosuhteiden
              mukaisesti. Sen tähden minkään kansan ei tarvinnut seurata toisen kansan profeettaa
              ja sen vastuulle kuului vain oman profeettansa johdatuksen seuraaminen.</p>
            </li>
            <li>
              <p>Tämä monien profeettojen kausi päättyi Muhammedin (rauha hänelle) ilmaantuessa.
              Hän teki islamin opit täydellisiksi; koko maailmaa varten muotoiltiin yksi peruslaki
              ja hänestä tehtiin koko ihmiskunnan profeetta. Profeetttutana häntä ei ollut
              tarkoitettu jollekin tietylle kansalle, maalle tai aikakaudelle; hänen sanomansa on
              kaikille kansoille ja kaikille aikakausille. Muhammedin (rauha hänelle) tulo kumosi
              aikaisemmat lait. Hän antoi maailmalle täydelliset elämisen säännöt. Nyt ei
              tulevaisuudessa enää ilmaannu uutta profeettaa eikä myöskään uutta uskonnollista
              lakia ilmoiteta ennen kuin Viimeisenä Päivänä. Muhammedin (rauha hänelle) opetukset
              on tarkoitettu kaikille Aadamin lapsille, koko ihmisrodulle. Nyt islam merkitsee
              Muhammedin seuraamista, nimittäin hänen profettutensa tunnustamista, uskoa kaikkeen
              siihen mihin hän kehotti uskomaan, että tunnustaa hänet profeettana ja seuraa häntä
              kirjaimellisesti ja hengessä ja alistumuu hänen kaikkiin käskyihinsä ja määräyksiinsä
              Jumalan käskyinä ja määräyksinä. Tämä on islam.</p>
            </li>
          </ol>
          <p>Tämä herättää itsestään kysymyksen: mihin Muhammed (rauha hänelle) on kehottanut meitä
          uskomaan? Mitkä ovat islamin uskonkappaleet? Yritämme nyt pohtia näitä kappaleita ja
          osoittaa, miten yksinkertaisia, tosia ja rakastettavia ne ovat ja miten korkealle
          huipulle ne kohottavat ihmisen tässä ja tulevassa elämässä.</p>
          <h4>1- TAWHIID: USKO JUMALAN YKSEYTEEN</h4>
          <p>Profeetta Muhammedin (rauha hänelle) olennaisin ja kaikkein tärkein opetus on usko
          Jumalan ykseyteen. Tämä on ilmaistuna islamin pääasIallisessa Kalima ssa sanoilla La
          ilaha illa <strong>Allah</strong> "Ei ole muuta Jumalaa kuin <strong>Allah</strong>".
          Tämä kaunis lause on islamin peruskallio, sen perustus ja sen olemus. Se ilmaisee tämän
          uskon, joka erottaa todellisen muslimin kafir ista (epäuskoisesta), mushrik ista (joka
          liittää Jumalan jumaluuteen muita)&nbsp; tai dahriya sta (ateistista). Tämän lauseen
          hyväksyminen tai hylkääminen muodostaa kokonaisen erottavan maailman ihmisen ja ihmisen
          välille. Siihen uskovat muodostavat yhden yhteisön ja ne, jotka eivät siihen usko,
          muodostavat vastakkaisen ryhmän. Uskovia odottaa esteetön kehitys ja raikuva menestys
          tässä ja tulevassa elämässä,kun taas epäonnistuminen ja häpeä ovat niiden lopullinen osa,
          jotka kieltäytyvät uskomasta siihen.</p>
          <p>Mutta eroavaisuus, joka ilmenee uskovien ja epäuskoisten valillä, ei johdu vain
          muutamien sanojen lausumisesta. Selvästikään pelkkä jonkin lauseen lausuminen ei voi
          saada aikaan sellaista valtavaa eroa. Todellinen voima on tämän opin ja sen määräysten
          hyväksymisessä ja niiden täydellisessä noudattamisessa käytännönelämässä. Ellei lauseen
          "Ei ole muuta Jumalaa kuin <strong>Allah</strong>" todellista merkitystä ja sen
          hyväksymisen vaikutusta ihmisen elämään tunneta, tämän opin todellista tärkeyttä ei voida
          ymmärtää. Siitä ei koskaan tule tehokasta, ellei tätä olennaista seikkaa saavuteta. Vain
          toistamalla sanaa "ruoka" nälkää ei voida tyydyttää; pelkkä lääkereseptin hokeminen ei
          paranna tautia. Samalla tavoin Kalima n toistaminen ymmärtämättä sen tarkoituksia ja
          määräyksiä ei riitä aikaansaamaan vallankumousta, jonka synnyttämiseen se on tarkoitettu.
          Tämä ajatusten ja elämän vallankumous voi tapahtua vain jos ihminen ymmärtää opin
          täydellisen tarkoituksen, käsittää sen tärkeyden; uskoo siihen todella, hyväkyy sen ja
          noudattaa sitä kirjaimellisesti ja hengessä. Ellei tätä Kaliman täydellistä ymmärtämistä
          synny, se ei voi olla täysin tehokas. Vältämme tulta, sillä olemme havainneet, että se
          polttaa; kartamme myrkkyä, koska uskomme että sen nauttiminen tappaa ihmisen. Samoin, jos
          Tawhiidin todelliset merkitykset ymmärretään, sen pitäisi pakostakin saada meidät
          välttämään, niin uskossa kuin teoissakin, kaikkia epäuskon, ateismin ja monijumalaisuuden
          muotoja ja vivahteita. Tämä on luonnollinen seuraus uskosta Jumalan ykseyteen.</p>
          <h5>KALIMAN" MERKITYS</h5>
          <p>Arabian kielessä sana ilah merkitsee "sitä jota palvotaan", esim olevaista, jota
          suuruutensa tai voimansa takia voitaisiin pitää palvottavana, kumarrettavana nöyränä ja
          alistuvana. Kaikkea tai kaikkia olevaisia, jotka omaavat voimia, jotka ovat liian suuria
          ihmisten käsitettäväksi, kutsutaanmyös ilah iksi. Käsite ilah sisältää myös äärettömien
          voimien omaamisen: voimien, jotka hämmästyttävät muita. Se sisältää myös merkityksen,
          että muut ovat riippuvaisia ilah ista ja että hän ei ole riippuvainen kenestäkään muusta.
          Sana ilah sisältää myös piilottamisen ja arvoituksellisuuden merkityksiä, toisin sanoen
          että ilah olisi näkymätön olevainen, jota ei voida havaita. Sanat khuda persiassa, deva
          hindissä ja God englannissa ja Jumala suomessa sisältävät lähes samoja merkityksiä.
          Muissakin maailman kielissä on sanoja, jolla on vastaavia merkityksiä <a id="bi1" href=
          "#i1">(1)</a>.</p>
          <p>Toisaalta taas sana <strong>Allah</strong> on Jumalan henkilökohtainen nimi. La ilaha
          illa <strong>Allah</strong> merkitsee kirjaimellisesti "Ei ole muuta ilah ia kuin Suuri
          Olevainen, joka tunnetaan nimellä <strong>Allah</strong>". Tämä merkitsee sitä, että koko
          valtavassa maailmankaikkeudessa ei ole ehdottomasti ketään muuta palvelemisen arvoista
          olentoa kuin <strong>Allah</strong>, että vain Hänen edessään päiden tulisi kumartua
          osoittamaan alistumista ja ihailua, että Hän on ainoa Olevainen, jolla on kaikki voima,
          että kaikki tarvitsevat Hänen suosiotaan ja että kaikkien on pakko anoa Hänen apuaan. Hän
          on kätketty aisteiltamme ja järkemme ei pysty ymmärtämään, millainen Hän on.</p>
          <p>Kun tiedämme näiden sanojen merkityksen, voimme nyt pohtia niiden todellista
          merkitystä.</p>
          <p>Ihmisen varhaisimmasta historiasta samoin kuin vanhimmista arkeologisista löydöistä
          ilmenee, että ihminen on aina palvonut jotakin Jumalaa tai joitakin jumalolentoja.
          Nykyäänkin jokainen kansa alkukantaisemmasta sivistyneempään uskoo johonkin Jumalaan ja
          palvelee häntä. Tämä osoittaa, että Jumalan palveleminen kuuluu ihmisen luontoon. Ihmisen
          sielussa on jotakin, joka pakottaa hänet tekemään näin.</p>
          <p>Mutta voimme kysyä: mikä asia on ja mikä pakottaa ihmisen tuntemaan, että hänen on
          tehtävä näin? Voimme löytää vastauksen tähän kysymykseen, jos yritämme tarkastella
          ihmisen asemaa tässä valtavassa maailmankaikkeudessa. Ihmisen ja hänen luontonsa
          huolellinen tutkiminen osoittaa, että hän ei ole kaikkivaltias. Hän ei myöskään ole
          riippumaton eikä yksinään toimeentuleva, eivätkä hänen voimansa ole rajattomat. Itse
          asiassa hän on heikko, hauras, puutteenalainen ja turvaton. Hän on riippuvainen monista
          eri voimista eikä hän tule toimeen ilman niiden apua. On lukemattomia asioita, jotka ovat
          välttämättömiä hänen olemassaololleen, mutta ne eivät kaikki ole olennaisesti ja
          kokonaisuudessaan hänen vallassaan. Toisinaan hän saa ne haltuunsa luonnollisella ja
          yksinkertaisella tavalla, ja toisinaan hän havaitsee, että ne puuttuvat häneltä. On monia
          tärkeitä ja arvokkaita asioita, joita hän tavoittelee itselleen, mutta toisinaan hän
          onnistuu saamaan ne, kun taas toisinaan hän epäonnistuu, sillä niiden saaminen ei ole
          täysin hänen omassa vallassaan. On monia hänelle vahingollisia asioita; onnettomuudet
          tuhoavat koko hänen elämäntyönsä yhdessä ainoassa hetkessä; taudit, huolet ja
          onnettomuudet uhkaavat alituisesti häntä ja turmelevat hänen tiensä onneen. Hän yrittää
          päästä niistä eroon ja sekä onni että epäonni ovat hänen vieraitaan tässä ponnistelussa.
          On monia asioita, joiden suuruus ja mahtavuus herättävät hänessä pelkoa: vuoret ja
          virrat, jättiläiskokoiset eläimet ja julmat pedot. Hän kokee maanjäristyksiä, myrskyjä ja
          muita luonnon katastrofeja. Hän tarkastelee pilviä päänsä yläpuolella ja huomaa niiden
          muuttuvan paksuiksi ja mustiksi, kuulee ukkosen jyrisevän ja näkee salamoiden
          välähtelevän ja sateen lankeavan raskaana ja yhtäjaksoisena. Hän näkee auringon, kuun ja
          tähdet jatkuvassa liikkeessään. Hän miettii, miten suuria, voimakkaita ja mahtavia nämä
          taivaankappaleet ovat ja niiden vastakohtana,kuinka heikko ja merkityksetön hän itse on!
          Toisaalta nämä valtavat ilmiöt, toisaalta taas hänen oma haurautensa juurruttavat hänen
          mieleensä kuvan hänen omasta heikkoudestaan, nöyryydestään ja avuttomuudestaan. On aivan
          luonnollista, että jumaluuden ensimmäinen aavistus ilmenee samanaikaisesti tämän tunteen
          kanssa. Hän ajattelee käsiä, jotka hallitsevat noita mahtavia voimia. Ajatus sellaisesta
          suuruudesta saa hänet kumartamaan nöyrästi. Käsitys niiden voimakkuudesta saa hänet
          etsimään niiden apua. Hän yrittää olla niille mieliksi niin, että ne olisivat
          hyväntahtoiset hänelle. Hän pelkää niitä ja yrittää paeta niiden vihaa etteivät ne
          tuhoaisi häntä.</p>
          <p>Alkeellisimmalla tietämättömyyden tasolla ihminen ajattelee, että suuret
          luonnonilmiöt, joiden mahtavuuden ja loiston hän voi nähdä, omaavat itse todellisen
          voiman ja arvovallan ja ovat siksi jumalallisia. Siksi hän palvoo puita, eläimiä,
          virtoja, vuoria, sadetta, tulta, ilmaa ja taivaankappaleita ja lukemattomia muita
          asioita. Tämä on tietämätömyyden pahin muoto.</p>
          <p>Kun hänen tietämättömyytensä häviää jonkin verran ja jotkin valon ja tiedon
          välähdykset ilmaantuivat hänen älylliseen näköpiiriinsä, hän oppii tietämään, että nämä
          suuret ja mahtavat kappaleet ovat itsestään aivan voimattomia ja riippuvaisia eikä niiden
          asema ole millään tavoin parempi kuin ihmisen - pikemminkin ne ovat vieläkin avuttomampia
          ja riippuvaisempia. Voimakkain ja suurin eläin kuolee kuin pienin mato ja menettää kaiken
          voimansa; mahtavat virrat paisuvat ja kuivuvat; ihminen itse räjäyttää ja lyö
          pirstaleiksi suuria vuoria; maan tuottavuus ei ole sen omassa hallinnassaan - vesi tekee
          sen hedelmälliseksi ja kuivuus hedelmättömäksi. Ei edes vesi ole riippumaton. Se on
          riippuvainen ilmasta, joka kuljettaa pilviä. Ilmakin on voimaton ja sen hyödyllisyys
          riippuu muista syistä. Kuu, aurinko ja tähdet ovat myös riippuvaisia mahtavasta voimasta,
          jonka määräyksestä riippuu niiden pienikin liike. Tällaisten mietteiden jälkeen hänen
          mielessään herää ajatus jonkin suuren, mystillisen, jumalallista laatua olevan voiman
          olemassaolosta, joka hallitsee kaikkia hänen näkemiään kappaleita ja joka voi olla kaiken
          arvovallan keskus. Nämä ajatukset herättävät uskon näiden luonnonvoimien takana oleviin
          mystisiin voimiin, lukemattomien jumalien uskotaan hallitsevan luonnon eri puolia ja
          osia, kuten ilmaa, valoa, vettä jne. ja&nbsp; niitä edustamaan keksitään joitalin
          aineellisia muotoja tai symboleja. Ja ihminen alkaa palvoa noita esineitä ja symboleja.
          Tämäkin on eräs tietämättömyyden muoto ja todellisuus on kätkettynä ihmissilmältä myös
          tässä älyllisen ja sivistyksellisen pyhiinvaelluksen vaiheessa.</p>
          <p>Kun ihminen edistyy tiedossa ja oppineisuudessa ja kun hän pohtii syvällisemmin elämän
          ja olemassaolon perusongelmia, hän keksii maailmankaikkeutta hallitsevan kaikkivaltaisen
          lain ja kaikenkäsittävän valvonnan. Mikä täydellinen saannöllisyys onkaan havaittavissa
          auringon nousussa ja laskussa, tuulissa ja sateissa, tähtien liikkeissä ja vuodenaikojen
          vaihtumisessa! Miten ihmeellisen sopusointuisella tavalla lukemattomat eri voimat
          työskentelevät yhdessä ja miten mahtava ja verrattoman viisas onkaan laki, jonka mukaan
          kaikki maailmankaikkeuden eri osat saadaan toimimaan yhdessä säädettyyn aikaan ja
          aiheuttamaan säädetty tapahtuma! Tarkastellessaan tätä yhdenmukaisuutta, säännöllisyyttä
          ja tiukan lain ehdotonta noudattamista luonnon kaikilla alueilla monijumalainenkin tuntee
          pakostakin, että täytyy olla olemassa jumaluus, joka on kaikkia muita suurempi ja jolle
          kulluu ylin arvovalta. Sillä koko maailmankaikuden koneisto joutuisi epäkuntoon, jos sitä
          hallitsisivat erilliset, riippumattomat jumalat. Ihminen kutsuu suurinta jumaluutta
          monilla eri nimillä, kuten "<strong>Allah</strong>", "Permeshwar", "God",
          "Khuda-i-Khudaigan", "Jumala" jne. Mutta koska tietämättömyyden pimeys vallitsee
          vieläkin, hän asettaa Korkeimman rinnalle pienempiä jumalolentoja. Hän kuvittelee ettei
          Jumalan Kuningaskunta eroa maallisesta. Aivan kuten hallitsijalla on monia ministereitä,
          luotettuja apulaisia, kuvernöörejä ja muita vastuunalaisia virkailijoita, samoin
          pienemmät jumalolennot ovat Suuren Jumalan vastuunalaisia virkailijoita, joita
          hyvittelemättä ei Suurta Jumala voida lähestyä. Siten heitäkin on palvottava ja
          pyydettävä avuksi, eikä heitä missään tapauksessa saa loukata. Täten heitä pidetään
          ikäänkuin asiamiehinä, joiden välityksellä Suurta Jumalaa voidaan lähestyä.</p>
          <p>Mitä enemmän ihminen edistyy tiedossa, sitä tyytymättömämpi hän on jumalien
          moninaisuuteen. Näin pienempien jumalolentojen lukumäärä alkaa vähentyä. Valistuneet
          ihmiset ottavat kunkin niistä tarkasteltavakseen ja huomaavat, ettei kenelläkään näistä
          ihmisen luomista jumalolennoista ole minkäänlaisia jumalallisia luonteenpiirteitä: ne
          ovat ihmisen kaltaisia olentoja, ehkä vieläkin avuttomampia. Näin pienemmät jumalolennot
          jätetään yksi toisensa jälkeen pois, kunnes lopulta on jäljellä vain yksi Jumala. Mutta
          käsitys yhdestä Jumalasta sisältää kuitenkin vielä tietämättömyyden jäännksiä. Jotkut
          ihmiset kuvittelvat, että Hänellä on ruumis kuten ihmisellä ja että hän asuu jossakin
          tietyssä paikassa. Jotkut uvittelevat, etttä Jumala tuli maan päälle ihmisen hahmossa;
          toiset taas, että Jumala, järjestettyään maailmankaikkeuden asiat, vetäytyi syrjään ja
          lepää nyt. Jotkut luulevat, että Jumalaa voi lähestyä vain pyhimysten ja henkien
          välityksellä, ja että mitään ei voida saavuttaa ilman heidän esirukoustaan. Jotkut
          kuvittelevat, että Jumalalla on määrätty muoto tai näköisyys ja heidän mielestään on
          välttämätöntä pitää edessään tuota kuvaa voidakseen palvella häntä. Tällaiset
          vääristyneet käsitykset jumaluudesta ovat säilyneet itsepäisesti ja monet niistä ovat
          vallassa eri kansojen keskuudessa tänäkin päivänä.</p>
          <p>Tawhiid on jumaluuden korkein käsite, tieto, jonka Jumala on kaikkina aikoina
          lähettänyt ihmiselle profeettojensa välityksellä. Tätä tietoa tuomaan Aadam lähetettiin
          aikojen alussa maan päälle; sama tieto ilmoitettiin Nooalle, Aabrahamille ja Jeesukselle
          (Jumalan siunaukset heille kaikille). Juuri tämän tiedon Muhammed (Jumalan siunaukset
          hänelle) toi ihmiskunnalle. Tämä on Tieto, puhdas ja ehdoton, vailla vähintäkään
          tietämättömyyden varjoa. Ihminen syyllistyi shirkiin, epäjumalanpalvontaan ja kufriin
          vain koska hän kääntyi pois profeettojen opetuksista ja oli riippuvainen omasta
          virheellisestä ajattelustaan, vääristä havainnoistaan tai ennkkoluuloisista
          tulkinnoistaan. Tawhiid karkottaa kaikki tietämättömyyden pilvet ja valaisee
          taivaanrannan todellisuuden valolla. Tutukikaamme, mitä merkityksellisiä totuuksia tämä
          Tawhiid in käsite - tuo pieni lause: "la-ilaha illa <strong>Allah</strong>" ilmaisee ,
          mitä touuksia se esittää ja mitä uskoa se vaalii. Tästä pääsemme selville, jos pohdimme
          seuraavia kohtia.</p>
          <p>Ensimmäiseksi joudumme käsittelemään kysymystä jumaluudesta. Olemme vastatusten
          mahtavan, rajattoman maailmankaikkeuden kanssa. Ihmisen mieli ei pysty erottamaan sen
          alkua eikä näkemään sen loppua.Se liikkuu kartoitettua rataansa ikimuistoisista ajoista
          ja jatkaa matkaansa tulevaisuuden suunnattomiin näköaloihin. Lukematon määrä
          luontokappaleita on ilmaantunut sinne - ja ilmaantuu jatkuvasti joka päivä. Ilmiöt ovat
          niin hämmentäviä, että ajatteleva mieli tuntee itsensä kauhistuneeksi ja kummastuneeksi.
          Ihminen ei pysty ymmärtämään eikä käsittämään todellisuutta pelkällä käsityskyvyllään.
          Hän ei voi uskoa, että kaikki tämä olisi tapahtunut vain sattumalta tai vahingossa.
          Maailmankaikkeus ei ole sattumanvarainen massa ainetta. Se ei ole yhteensovittamattomien
          kappaleiden sekamelska. Se ei ole asioiden kaoottinen ja tarkoitukseton kasauma. Kaikkea
          tätä ei voisi olla ilman Luojaa, Suunnittelijaa, Valvojaa, Hallitsijaa. Mutta kuka on
          voinut luoda tämän majesteetillisen maailmankaikkeuden ja hallita sitä? Vain Hän, joka on
          Kaiken Herra, joka on iankaikkinen ja ikuinen, joka on kaikkivoipa , viisas,
          kaikkivaltias ja kaikkitietävä; joka näkee kaiken ja huomaa kaiken. Hänellä täytyy olla
          ylin käskyvalta kaikkeen, mitä maailmankaikkeudessa on. Hänellä täytyy olla rajattomat
          voimat, hänen täytyy olla maailmankaikkeuden ja kaiken siihen sisältyvän herra, vailla
          kaikkia heikkouksia ja vikoja eikä kenelläkään voi olla voimaa puuttua hänen työhönsä.
          Vain sellainen Olevainen voi olla maailmankaikkeuden Luoja, Valvoja ja Hallitsija.</p>
          <p>Toiseksi on olennaista, että kaikki nämä jumalalliset ominaisuudet ja voimat kuuluvat
          Yhdelle Olevaiselle - on itse asiassa mahdotonta, että olisi samanaikaisesti olemassa
          kaksi tai useampia persoonallisuuksia, joilla olisi nämä voimat ja ominaisuudet
          yhtäaikaa. Pakostakin ne törmäisivät yhteen. Tästä syystä on selvää, että on vain yksi ja
          ainoa Ylin Olevainen, joka hallitsee kaikkia muita. Ei voida kuvitella kahta maaherraa
          samaan maakuntaan tai kahta ylipäällikköä samaan armeijaan! Samoin on mahdotonta
          ajatella, että nämä voimat olisi jaettu eri jumalolennoille, esimerkiksi siten, että
          yhdellä on tieto, toisella sallimus ja vielä kolmas elämänantaja - ja että kaikilla olisi
          oma riippumaton alueensa. Maailmankaikkeus on jakamaton kokonaisuus ja jokainen sellainen
          jumalolento olisi riippuvainen toisista suorittaessaan tehtäväänsä. Yhteen soveltamisessa
          ilmenisi puutteellisuuksia. Ja kun näin tapahtuisi, maailman kohtalona olisi hajota
          palasiksi. Näitä ominaisuuksia on myös mahdotonta luovuttaa. Ei ole mahdollista, että
          jokin määrätty ominaisuus esiintyisi yhtenä aikana yhdessä jumalolennossa ja toisena
          aikana toisessa. Jumalallinen olento, joka ei itse pysty pysymään hengissä, ei voi antaa
          elämää toisille. Se, joka ei pysty suojelemaan omaa jumalallista voimaansa, on
          ehdottomasti sopimaton hallitsemaan mahtavaa, rajatonta maailmankaikkeutta. Täten mitä
          enemmän pohdimme tätä ongelmaa, sitä vahvemmaksi käy vakaumuksemme, että kaikki nämä
          jumalalliset voimat ja ominaisuudet saattavat olla olemassa vain yhdessä ja samassa
          Olevaisessa. Täten polyteismi on tietämättömyyden muoto eikä kestä järkiperäistä
          tarkastelua. Se on käytännöllinen mahdottomuus. Elämän ja luonnon toisiasiat eivät pidä
          yhtä sen selityksen kanssa. Ne johtavat itsestään ihmisen Todellisuuteen, toisin sanoen
          Tawhiidiin (Jumalan ykseyteen).</p>
          <p>Luokaamme nyt tutkiva silmäys tuohon valtavaan maailmankaikkeuteen samalla pitäen
          mielessämme tuo oikea ja täydellinen Jumala-käsite. Ponnistakaa havaintokykynne
          äärimmilleen ja sanokaa, huomaatteko kaiken näkemänne, kaiken havaitsemanne, kaiken
          ajateltavissa olevan ja kaiken mielikuvituksellisen joukossa - kaiken sen joukossa, minkä
          tietonne voivat ymmärtää - jonkun, jolla olisi nämä ominaisuudet? Aurinko, kuu, tähdet,
          eläimet, linnut tai kukat, materia, raha, joku ihmisnen tai ryhmä ihmisiä-onko jollakin
          heistä nämä ominaisuudet. Varmasti ei! Sillä kaikki maailmankaikkeudessa oleva on luotua,
          valvottua ja säännösteltyä, toisista riippuvaista, kuolevaista ja katoavaa, se ei ole
          itsetoimivaa eikä itsekulkevaa - sen pienimpiäkin liikkeitä säätelee heltymätön laki,
          josta se ei voi poiketa. Tämä avuton tila osoittaa, ettei sieltä voi löytyä mitään
          jumalallista. Maailmankaikkeuden luoduilla ei ole hallussaan jumalallisuuden häivääkään
          eikä heillä ole sen kanssa kerrassaan mitään tekemistä. He ovat yksinkertaisesti vailla
          jumalallisia voimia ja on totuuden vääristelyä ja suurimman luokan mielettömyyttä antaa
          heille Jumalan asema. Tätä tarkoittaa "La ilaha", ei ole muuta Jumalaa; ei millään
          inhimillisellä tai aineellisella olennolla ole jumalallista voimaa ja ylintä valtaa,
          jotka olisivat palvelemisen ja tottelemisen arvoisia.</p>
          <p>Mutta tutkistelumme ei pääty tähän. Olemme havainneet, että jumalallisuus ei ole
          minkään maailmankaikkeuden aineellisen tai inhimillisen elementin hallussa, ja ettei
          millään näistä ole vähäisintäkään häivää siitä. Juuri tämä havainto johtaa meidät siihen,
          että on olemassa Korkein Olevainen kaiken sen yllä ja yläpuolella, mitä huolimaton silmä
          näkee maailmankaikkeudessa. Kenelle kuuluvat jumalalliset ominaisuudet, kuka on Tahto
          kaikkien ilmiöiden takana, tämän suurisuuntaisen maailmankaikkeuden Luoja, sen
          erinomaisen Lain Valvoja, sen selkeän rytmin Hallitsija, sen kaiken toiminnan Johtaja:
          Hän on <strong>Allah</strong>, Maailmankaikkeuden Herra, jolla ei ole ketään toista
          rinnallaan. Tätä merkitsee "illa <strong>Allah</strong>" (kuin
          <strong>Allah</strong>).</p>
          <p>Tämä tieto on suurempi kuin mikään muu tieto, ja mitä enemmän ponnistelemme, sitä
          syvempi on vakaumuksemme, että tämä on kaiken tiedon lähtökohta. Kaikilla tutkimuksen
          aloilla - olipa kysymys fysiikasta, kemiasta, valtiotieteestä, astronomiasta,
          geologiasta, biologiasta, eläintieteestä, taloustieteestä, soisologiasta tai
          humanistisista tieteistä - joudumme havaitsemana, että mitä syvällisemmin tutkimme, sitä
          selkeämmäksi käyvät merkit La ilaha illa <strong>Allah</strong> in totuudenmukaisuudesta
          kaikilla tieteen ja tutkimuksen aloilla. Tämä käsite avaa tarkastelun ja tutkimuksen ovet
          ja valaisee tiedon polkuja todellisuuden valolla. Ja jos kiellämme tai jätämme huomiotta
          tämän todellisuuden, saamme huomata kohtaavamme pettymyksiä joka askeleella, sillä tämän
          perustotuuden kieltäminen riistää kaikelta, mitä maailmankaikeudessa on sen todellisen
          tarkoituksen ja täyden merkityksen, Maailmankaikkeudesta tulee merkityksetön ja
          edistyksen näköalat sumentuvat ja hämärtyvät.</p>
          <h5>TAWHIIDIN VAIKUTUS IHMISELÄMÄÄN</h5>
          <p>Tarkastelkaamme nyt niitä seurauksia, mitä usko La ilah illa <strong>Allah</strong>
          iin tuo mukanaan ihmisen elämään ja katsokaamme miksi hänellä pitäisi olla menestystä
          elämässä ja miksi siitä, joka kieltää sen , tulee epäoniistunut elämässään, sekä tässä
          että tuonpuoleisessa.</p>
          <ul class="normal-list">
            <li>
              <p>1. Se joka uskoo kalimaan ei voi olla ahdasmielinen tai kuivettunut
              näkemykseltään. Hän uskoo Jumalaan joka on taivaan ja maan Luoja ja Idän ja Lännen
              Herra ja koko maailmankaikkeuden Ylläpitäjä. Tämän uskon ansiosta mikään tässä
              maailmassa ei ole vierasta hänelle. Hän tarkastelee kaikkea maailmankaikkeudessa
              esiintyvää saman Herran omaisuutena, jolle hänkin kuuluu. Hänellä ei ole osuutta
              Hänen ajatteluunsa tai käyttäytymiseensä. Hänen myötätuntonsa, rakkautensa ja
              palveluksensa eivät rajoitu johonkin määrättyyn alana tai ryhmään. Hänen näkemyksensä
              on laajentunut, hänen älyllinen näköpiirinsä laajenee ja hänen mielipiteensä
              vapautuvat ja käyvät rajattomiksi kuin Jumalan Valtakunnassa. Miten ateisti,
              polyteisti tai ihmisen vaillinaiset voimat omaavaan Jumalaan uskova voisi saavuttaa
              tämän näkemysken avaruuden ja laajuuden?</p>
            </li>
            <li>
              <p>2. Tämä usko herättää ihmisessä korkeimman asteen omanarvontuntoa ja
              itsekunnioitusta. Uskova tietää, että vain <strong>Allah</strong>illa on kaikki valta
              ja ettei kukaan hänen lisäkseen voi hyödyttää tai vahingoittaa ihmistä, huolehtia
              hänen tarpeistaan, antaa tai ottaa pois elämä, tai käyttää arvovaltaa tai
              vaikutusvaltaa. Tämä vakaumus tekee hänet välinpitämättömäksi, riippumattomaksi ja
              pelottomaksi kaikista niistä voimista jotka eivät ole Jumalasta. Hän ei koskaan
              kumarra nöyrästi päätään kenenkään Jumalan luoman edessä, eikä myös ojentaudu
              kenenkään muun edessä. Kenenkään suuruus ei tee vaikutusta häneen. Mikään muu usko ei
              voi luoda tätä mielenlaatua tai asennetta . Sillä on välttämätöntä, että ne, jotka
              liittävät Jumalan rinnalle muita olentoja tai jotka kieltävät Jumalan, kumartavat
              nöyrästi joitakin luotuja, kuvittelevat niiden pystyvän hyödyttämään tai
              vahingoittamaan heitä, pelkäävät niitä ja asettavat kaiken toivonsa niihin.</p>
            </li>
            <li>
              <p>3. Omanarvontunnon lisäksi tämä usko kehittää ihmisessä vaatimattomuutta ja
              nöyryyttä. Se tekee hänestä yksinkertaisen ja pyyteettömän. Uskova ei koskaan tule
              ylpeää, ylimielistä tai julkeaa. Kerskailulla, rikkaudella tai arvoasemalla ei ole
              tilaa hänen sydämessään, sillä hän tietää, että kaikki mitä hän omistaa, on Jumalan
              hänelle antamaa ja että Jumala voi ottaa samoin kuin Hän voi antaa. Tämän
              vastakohtana epäuskoinen, saavuttaessaan jonkin maailmallisen palkinnon tulee
              ylpeäksi ja turhamaiseksi sillä hän uskoo saaneensa palkinnon oman työnsä avulla.
              Samalla tavoin ylpeys ja omahyväisyys ovat shirkin (muiden liittäminen Jumalan
              rinnalle) vääjäämättömiä seurauksia, sillä mushrik uskoo, että hänellä on sellainen
              erityinen suhde jumalolentoihin, jota ei ole niiden ja muiden ihmisten välillä.</p>
            </li>
            <li>
              <p>4. Tämä usko tekee ihmisestä hyveellisen ja rehellisen. Hänellä on vakaumus ettei
              ole muuta keinoa menestyä ja saada itselleen pelastus kuin sielun puhtaus ja hurskas
              käytös. Hänellä on täydellinen usko Jumalaan, joka on kaiken tarpeen yläpuolella,
              joka ei ole yhdistettävissä keneenkään, joka on ehdottoman oikeudenmukainen ja jonka
              jumalallisten voimien käyttöön kukaan ei voi puuttua. Tämä usko luo hänessä
              tietoisuuden, että ellei hän elä oikealla tavalla ja menettele rehellisesti, hän ei
              voi menestyä. Mikään vaikutusvalta tai toiminta ei voi pelastaa häntä turmiosta. Sitä
              vastoin kafirit ja mushrikit elävät aina valheellisen toivon varassa. Jotkut heistä
              uskovat, että Jumalan poika on sovittanut heidän syntinsä; jotkut taas, että he ovat
              Jumalan suosikkeja, niin ettei hän halua rangaista heitä,; toiset uskovat, että
              heidän pyhimyksensä puhuvat heidän puolestaan Jumalalle; toiset taas uhraavat
              jumalilleen ja uskovat, että he lahjomalla jumalia hankkivat luvan kaikkiin
              kevytmielisyyksiin ja pahoihin tekoihin, niin, että he voivat tehdä mitä ikinä
              haluavat. Tällaiset valheelliset uskomukset kietovat heidät synnin ja pahojen tekojen
              verkkoihin ja turvautuessaan jumaliinsa he laiminlyövät sielujensa puhdistamisen ja
              puhtaan ja hyvän elämän. Mitä jumalankieltäjiin tulee, he eivät usko korkeimpaan
              Olevaiseen, jolla olisi valtaa heihin ja jolle he olisivat tilivelvollisia hyvistä ja
              pahoista teoistaan; siksi he pitävät itseään täysin riippumattomina toimimaan millä
              tahansa tavalla tässä maailmassa. Heidän omista mielikuvistaan tulee heidän jumaliaan
              ja he elävät toiveidensa ja halujensa orjina.</p>
            </li>
            <li>
              <p>5. Uskovaisista ei tule missään olosuhteissa epätoivoista ja surun murtamaa.
              Hänellä on luja usko Jumalaan, joka on kaikkien maan ja taivaan aarteiden Herra,
              jonka armo ja anteliaisuus ovat rajattomat ja jonka valta on loputon. Tämä usko antaa
              hänen sydämeensä ainutlaatuista lohtua, täyttää sen tyytyväisyydellä ja pitää sen
              täynnä toivoa. Tässä maailmassa hän saattaa kohdata torjumista kaikilta ovilta,
              mikään ei ehkä suju hänen toivomustensa mukana, kaikki voimat, yksi toisensa jälkeen,
              saattavat hylätä hänet, mutta usko Jumalaan ja luottamus Häneen eivät koskaan jätä
              häntä ja niiden turvin hän jatkaa taisteluaan. Sellainen syvällinen luottamus ei voi
              syntyä mistään muusta uskosta kuin uskosta Jumalaan. Mushrik eilla ja kafir eilla ja
              ateisteilla on pienet sydämet; he ovat riippuvaisia rajoitetuista voimista; siksi he
              hädän hetkellä helposti joutuvat epätoivon valtaan ja usein tekevät itsemurhan <a id=
              "bi2" href="#i2">(2)</a>.</p>
            </li>
            <li>
              <p>6. Tämä usko kehittää ihmisessä hyvin voimakkaasti päättäväisyyttä, kärsivällistä
              hellittämättömyyttä ja luottamusta Jumalaan. Kun hän tekee päätöksensä ja pyhittää
              voimansa Jumalan käskyjen täyttämiseen varmistaakseen itselleen Jumalan mielisuosion,
              hän on varma, että hänellä on tukenaan maailmankaikkeuden Herra. Tämä varmuus tekee
              hänestä lujan ja vahvan kuin vuori, eivätkä mitkään vaikeudet, esteet ja vihamielinen
              vastustus saa häntä luopumaan päätöksestään. Shirkillä, kufrrilla ja ateismilla ei
              ole mitään tällaista vaikutusta.</p>
            </li>
            <li>
              <p>7. Tämä tunnustus innoittaa ihmistä rohkeuteen. On kaksi seikkaa, jotka tekevät
              ihmisestä pelkurin: (i) kuoleman pelko ja turvallisuudenrakkaus sekä: (ii) ajatus
              siitä, että Jumalan lisäksi on joku toinen, joka voi ottaa ihmisltä elämän ja ihminen
              erilaisia juonia käyttämällä voi torjua kuoleman. Usko La ilaha illa
              <strong>Allah</strong> iin pudistaa ihmisen näistä molemmista ajatuksista.
              Ensimmäinen ajatus poistuu hänen mielestään, koska hän tietää, että hänen henkensä ja
              omaisuutensa ja kaikki muu todellisuudessa kuuluvat Jumalalle ja hänestä tulee valmis
              uhraamaan kaikkensa Hänen mielikseen. Toisesta ajatuksesta hän vapautuu, koska hän
              tietää ettei mikään ase, ei kukaan ihminen tai eläin pysty riistämään hänen henkeään:
              vain Jumalalla on valta siihen. Hänelle on säädetty aikansa, eivätkä edes maailman
              kaikki voimat yhdistettynä voi riistää kenenkään henkeä hetkeäkään ennen säädettyä
              aikaa. Tästä syystä kukaan ei ole rohkeampi kuin se, joka uskoo Jumalaan. Mikään ei
              voi häntä lannistaa, eivät edes vastoinkäymisen rajuilma, vastustuksen myrsky eivätkä
              vahvimmatkaan armeijat voi kukistaa häntä. Kun hän nousee taisteluun Jumalan
              puolesta, hän kukistaa sotavoimat, jotka ovat kymmenen kertaa voimakkaammat kuin
              hänen omansa. Mistä voivat mushrikit, kafirit ja ateistit saada sellaisen
              päättäväisyyden, kyvyn ja voiman? He pitävät henkeänsä kalleimpana maailmassa ja
              uskovat, että vihollinen voi aiheuttaa kuoleman ja että sen voi välttää pakenemalla
              vihollista!</p>
            </li>
            <li>
              <p>8. Usko La ilaha illa <strong>Allah</strong> iin luo rauhan ja tyytyväisyyden
              asenteen, puhdistaa mielen mustasukkaisuuden, kateuden ja ahneuden intohimosta ja
              pitää poissa ajatukset turvautumisesta alhaisiin ja epärehellisiin keinoihin
              menestyksen saavuttamiseksi. Uskova ymmärtää, että rikkaus on Jumalan kädessä ja Hän
              jakaa sitä mielensä mukaan; että kunnia, valta, maine ja vaikutusvalta - kaikki ovat
              Hänen tahtonsa alaisia ja Hän jakaa niitä siten kuin Hän haluaa; ja että ihmisen
              velvollisuus on ponnistella ja taistella oikeudenmukaisesti. Hän tietää, että
              menestys ja epäonnistuminen ovat riippuvaisia Jumalan armosta; jos Hän haluaa antaa,
              mikään mahti maailmassa ei voi estää Häntä tekemästä niin, ja ellei Hän halua, mikään
              voima ei voi pakottaa Häntä antamaan. Mushrikit, kafirit ja ateistit taas katsovat
              onnistumisen ja epäonnistumisen riippuvan vain heidän omista ponnistuksistaan ja
              maallisten voimien avusta tai vastustuksesta. Siksi he ovat aina rahanhimon ja
              kateuden orjia. Saavuttaakseen menestystä he eivät koskaan epäröi käyttää lahjomista,
              imartelua, juonittelua ja muita alhaisia ja epärehellisiä keinoja. Muiden
              menestykseen kohdistuva kateus ja mustasukkaisuus jäytää heitä, eivätkä he jätä
              mitään keinoa käyttämättä keksiäkseen pahimman mahdollisen menetelmän menestyksekkään
              kilpailijansa kukistamiseksi.</p>
            </li>
            <li>
              <p>9. La ilaha illa <strong>Allah</strong>in tärkein vaikutus on se, että se saa
              ihmisen tottelemaan ja noudattamaan Jumalan Lakia. Se joka uskoo siihen, on varma,
              että Jumala tietää kaiken kätketyn ja avoimen ja on lähempänä häntä kuin hänen oma
              kaulavaltimonsa. Jos hän tekee syntiä eristetyssä nurkassa yön pimeydessä, Hän tietää
              sen; Hän tuntee myös ajatuksemme ja aikomuksemme, olivat ne sitten pahoja tai hyviä.
              Voimme salata asiat kaikilta, mutta emme voi salata mitään Jumalalta; voimme vältellä
              kaikia, mutta on mahdotonta vältellä Jumalan otetta. Mitä lujempi ihmisen usko on
              tässä suhteessa, sitä tarkkaavaisempi hän on Jumalan käskyjen suhteen; hän karttaa
              sitä, minkä Jumala on kieltänyt ja noudattaa Hänen käskyjään myös yksinäisyydessä ja
              pimeydessä, sillä hän tietää, että Jumalan "poliisi" ei koskaan jätä häntä yksin, ja
              hän pelkää Tuomioistuinta, jonka vangitsemismääräystä hän ei voi milloinkaan välttää.
              Tästä syystä muslimina olemisen ensimmäinen ja tärkein ehto on usko La ilaha illa
              <strong>Allah</strong> iin. "Muslimi", kuten olemme jo todenneet, merkitsee
              'tottelevaisuutta Jumalalle' ja Jumalan totteleminen on mahdotonta ilman lujaa uskoa
              La ilaha illa <strong>Allah</strong> iin, toisin sanoen ei ole muuta palveltavaa kuin
              <strong>Allah</strong>.</p>
            </li>
          </ul>
          <p>Muhammedin (rauha hänelle) opetuksissa usko yhteen Jumalaan on tärkein ja olennaisin
          periaate. Se on islamin peruskallio ja sen voiman pääasiallinen lähde. Kaikki muut
          islamin käsitykset, määräykset ja lait seisovat lujina tällä perustalla. Ne saavat kaikki
          voimaa tästä lähteestä. Jos se poistettaisiin, islamista ei ole jäljellä mitään.</p>
          <h4>2- USKO JUMALAN ENKELEIHIN</h4>
          <p>Profeetta Muhammed (rauha hänelle) on edelleen kehottanut meitä uskomaan Jumalan
          enkeleiden olemassaoloon. Tämä on islamin uskon toinen kappale ja kovin tärkeä, koska se
          vapauttaa Tawhiid in kaikista mahdollisista epäpuhtauksista ja tekee siitä puhtaan,
          yksinkertaisen ja vapaan vaarasta, että siihen sisältyisi joitakin shirkin,
          monijumalaisuuden, varjoja.</p>
          <p>Monijumalaiset ovat liittäneet Jumalaan kahdenlaisia olentoja:</p>
          <ul class="normal-list">
            <li>
              <p>a) Niitä, joilla on aineellinen olemus ja jotka voidaan ihmissilmin havaita, kuten
              aurinko, kuu, tähdet, tuli, vesi, eläimet, suurmiehet jne.</p>
            </li>
            <li>
              <p>b) Niitä joilla ei ole aineellista olemusta ja joita ei voida ihmissilmin havaita:
              näkymättömiä olentoja, joiden uskotaan työskentelevän maailmankaikkeuden hallinnan
              parissa; yksi esimerkiksi hallitsee ilmaa, toinen antaa valoa, kolmas sadetta ja niin
              edelleen.</p>
            </li>
          </ul>
          <p>Ensimmäisen ryhmän jumalolennoiksi väitetyillä olennoilla on aineellinen olemus ja
          ihminen voi nähdä ne. Väitteen virheellisyyden osoittaa täysin Kalima - La ilaha illa
          <strong>Allah</strong>. Tämä riittää kumoamaan ajatuksen, etät ne olisivat osallisia
          jumalisuudesta tai että ne ansaitsisivat kunnioitusta. Toinen ryhmä, aineettomia kun
          ovat, on kätketty ihmisen silmältä ja salaperäinen; monijumalaiset ovat taipuvaisempia
          panemaan uskonsa niihin. He pitävät niitä juamalolentoina, jumalina ja Jumalan lapsina.
          He tekevät niiden kuvia ja uhraavat niille. Tämä erityinen uskonkappale on selitetty niin
          että sen tarkoitus on puhdistaa ja kirkastaa usko Jumalan ykseyteen ilman että siihen
          lisätään nämä toisen ryhmän näkymättömät olennot.</p>
          <p>Muhammed (Jumalan siunaukset hänelle) on ilmoittanut meille, että nämä näkymättömät
          henkiset olennot, joita ihmiset luulevat jumalolennoiksi tai Jumalan lapsiksi, ovat itse
          asiassa Hänen enkeleitään. Heillä ei ole mitään osuutta Jumalan jumalisuuteen; he ovat
          Hänen käskynsä alaisia ja niin tottelevaisia, etteivät he voi poiketa Hänen käskyistään
          hiukkaakaan. Jumala pitää heitä työssään hoitamassa Hänen valtakuntaansa ja he
          suorittavat Hänen antamansa tehtävät täsmällisesti ja huolellisesti. Heillä ei ole valtaa
          tehdä mitään omasta halustaan; he eivät voi esittää Jumalalle mitään heitä koskevia
          suunnitelmia, heillä ei edes ole valtaa puhua Jumalalle jonkun ihmisen puolesta. Heidän
          palvomisensa ja heidän apunsa anominen on nöyryyttävää ja alentavaa ihmiselle. Sillä
          ihmisen luomisen ensimmäisenä päivänä Jumala oli pannut heidät kumartamaan maahan asti
          Aadamin edessä, suonut hänelle enemmän tietoa, kuin heillä oli ja sivuuttaen heidät
          tehnyt Aadamista sijaisensa maan päälle. Mikä alennus voisi siitä syystä ole ihmiselle
          suurempi kuin lankeaminen maahan heidän edessään ja mielisuosion aneleminen heiltä, jotka
          olivat heittäytyneet maahan hänen edessään!</p>
          <p>Muhammed (Jumalan siunaukset hänelle) kielsi meitä palvomasta enkeleitä ja
          yhdistämästä heitä Jumalaan Hänen jumalallisuudessaan, mutta samalla hän ilmoitti meille,
          että he ovat Jumalan valitsemia luotuja, jotka ovat synnittömiä ja jo luonnoltaan
          kykenemättömiä olemaan tottelemattomia Jumalalle ja että he työskentelevät ikuisesti
          täyttääkseen Hänen käskynsä. Lisäksi hän ilmoitti meille, että nämä Jumalan enkelit
          ympäröivät meitä joka puolelta, ovat kiintyneitä meihin ja ovat aina seurassamme, He
          tarkkailevat kaikkia tekojamme, hyviä ja pahoja ja merkitsevät ne muistiin. He keräävät
          täydelliset muistiinpanot jokaisen ihmisen elämästä. Kun meidät kuolemamme jälkeen
          viedään Jumalan eteen, he esittävät elämäntyöstämme maan päällä täydellisen selontoen,
          johon kaikki on huolellisesti merkitty muistiin eikä mitään tekoamme ole jätetty pois,
          miten vähäpätöinen ja tarkoin salattu se sitten olikin.</p>
          <p>Meille ei ole annettu tietoja enkeleiden todellisesta luonnosta. Meille on mainittu
          vain joitakin heidän hyveitään ja ominaisuuksiaan ja meitä on kehoitettu uskomaan heidän
          olemassaoloonsa. Meillä ei ole muita mahdollisuuksia saada tietoja heidän luonnostaan,
          ominaisuuksistaan ja laadustaan. Siksi olisi suoranaista mielettömyyttä keksiä omin päin
          heille hahmo tai ominaisuuksia. Meidän on uskottava heihin juuri niin kuin meitä on
          kehoitettu tekemään. Heidän olemassaolonsa kieltäminen on kufr sillä ensinnäään meillä ei
          ole mitään syytä sellaiseen kieltämiseen ja toiseksi, jos kieltäisimme heidän
          olemassaolonsa, se merkitsisi samaa kuin uskoisimme Muhammedin (Jumalan siunaukset
          hänelle) valehtelevan. Me uskomme heidän olemassaoloonsa vain, koska Jumalan todellinen
          lähettiläs sanansaattaja on ilmoittanut meille niin. (Katso Koraani 2:34 ja 7:11.)</p>
          <h4>3- USKO JUMALAN KIRJOIHIN</h4>
          <p>Kolmas uskonkappale, johon Muhammed (Jumalan siunaukset hänelle) käski meitä uskomaan,
          on usko Jumalan Kirjoihin; Kirjoihin, jotka hän on lähettänyt ihmiskunnalle
          profeettojensa välityksellä aika ajoin.</p>
          <p>Jumala oli ilmoittanut Kirjansa profeetoilleen ennen Muhammedia ja nämä kirjat
          lähetettiin alas samoin kuin Hän lähetti Koraanin Muhammedille (rauha hänelle). Olemme
          saaneet tietää joidenkin näiden kirjojen nimet, kuten Aabrahamin kirjat, Mooseksen kirjat
          (Toora), Daavidin psalmit (Zabuur) ja Jeesuksen evankeliumi (Injiil). Muille profeetoille
          annettujen kirjojen nimiä emme tunne. Huomioon ottaet muut olemassa olevat uskonnolliset
          kirjat, emme täten pysty varmuudella sanomaan olivatko ne aitoja ilmoitettuja
          kirjoja.</p>
          <p>Mutta uskomme mielessämme, että mitä tahansa kirjoja Jumala lähetti maan päälle, ne
          olivat kaikki aitoja.</p>
          <p>Niistä kirjoista, josta meille on ilmoitettu, Aabrahamin kirjat ovat hävinneet eikä
          niistä voida löytää mitään merkkejä maailmankirjallisuuden joukosta. Daavidin psalmit,
          Mooseksen kirjat ja Jeesuksen evankeliumi ovat olemassa juutalaisten ja kristittyjen
          parissa, mutta Koraani ilmoittaa meille, että ihmiset ovat muuttaneet ja lisäyksillään
          väärentäneet näitä kirjoja ja Jumalan sanoihin on sakoitettu heidän itse sepittämiään
          tekstejä <a id="bi3" href="#i3">(3)</a> . Tämä kirjojen turmeleminen ja häpäiseminen on
          laadultaan niin suurta ja ilmeistä, että juutalaiset ja kristityt myöntävät itsekin,
          ettei heillä ole niitä alkuperäisinä. Heillä on vain niiden käännökset joihin on
          vuosisatojen kuluessa tehty ja tehdään edelleen monia muutoksia.</p>
          <p>Tutkiessamme noita Kirjoja löydämme kohtia ja kertomuksia, jotka eivät&nbsp;
          ilmeisestikään voi olla lähtöisin Jumalasta. Jumalan ja ihmisten sanat on näissä
          kirjoissa sekoitettu yhteen, eikä meillä ole mitään mahdollisuutta tietää mikä osa on
          Jumalalta ja mikä on ihmisten kirjoittamaa. Meitä on käsketty uskomaan aikaisemmin
          ilmoitettuihin kirjoihin vain siinä mielessä, että myönnämme että Jumala ennen Koraania
          oli lähettänyt Kirjoja profeettojensa kautta ja että ne olivat kaikki yhdeltä ja samalta
          Jumalalta: sama Jumala lähetti Koraanin ja että Koraanin lähettäminen Jumalan kirjana ei
          ollut mitään uutta tai kummallista, vaan se vahvistaa, toistaa ja täydentää Jumalan
          ohjeita, jotka ihmiset ovat pilanneet tai kadottaneet muinaisuudessa.</p>
          <p>Koraani on viimeinen Jumalan lähettämistä kirjoista ja se eroaa joissakin
          olleennaisissa suhteissa aikaisemmista kirjoista. Eroavaisuudet ovat lyhyesti sanottuna
          seuraavat:</p>
          <ul class="normal-list">
            <li>
              <p>1. Useimpien aikaisempien Jumalan kirjojen tekstit ovat hävinneet täydellisesti ja
              vain niiden käännökset ovat tänä päivänä olemassa. Koraani taas on olemassa
              sellaisena kuin se ilmoitettiin Profeetalle; ei sanaakaan - ei edes pistettä siinä -
              ole muutettu. Se on saatavisa alkuperäisessä muodossaan ja Jumalan Sana on täten
              säilytetty kaikille tuleville ajoille.</p>
            </li>
            <li>
              <p>2. Aikaisemmissa Jumalan kirjoissa ihminen on sekoittanut omat sanansa Jumalan
              sanoihin, mutta Koraanista löydämme vain Jumalan sanoja alkuperäisessä puhtaudessaan.
              Tämän myöntävät myös islamin vastustajat.</p>
            </li>
            <li>
              <p>3.Toisin kuin pyhät kirjat, joita muilla kansoilla on ollut, sen voidaan aitojen
              historiallisten todisteiden perusteella sanoa todellakin kuuluvan sille profeetalle,
              jonka nimeen se liitetään. Joistakin kirjoista ei edes tiedetä minä aikana ja kenelle
              profeetalle ne ilmoitettiin. Mitä Koraaniin tulee, todisteet siitä, että se
              ilmoitettiin Muhammedille (Jumalan siunaukset hänelle) oavt niin runsaat, niin
              vakuuttavat ja vahvat, niin pakottavat ettei pahinkaan islamin kriitikko voi tehdä
              niitä epäilyksenalaisiksi. Nämä todisteet ovat niin laajat ja yksityiskohtaiset, että
              monien Koraanin jakeiden ja ohjeiden ilmoittamispaikka ja&nbsp; -tilaisuuskin
              tunnetaan varmuudella.</p>
            </li>
            <li>
              <p>4. Aikaisemmat pyhät kirjat lähetettiin maan päälle kielillä, jotka ovat kuolleet
              jo kauan sitten. Nykyään ei kukaan kansa tai yhteisö puhu noita kieliä ja on vain
              joitakin henkilöitä, jotka voivat väittää ymmärtävänsä niitä. Täten, vaikka kirjat
              olisivatkin olleet olemassa alkuperäisessä, muuttelemattomassa muodossaan, meidän
              aikanamme olisi ollut käytännöllisesti katsoen mahdotonta ymmärtää ja tulkita niiden
              määräykset ja soveltaa niitä käytännössä vaaditussa muodossa. Toisaalta taas Koraanin
              kieli on elävä kieli; miljoonat ihmiset puhuvat sitä ja vieläkin useammat miljoonat
              osaavat ja ymmärtävät sitä. Sitä opitaan ja opetetaan melkein jokaisessa maailman
              yliopistossa; kuka tahansa voi oppia sitä ja se jolla ei ole aikaa opetella sitä,
              löytää kaikkialta ihmisiä, jotka osaavat tätä kieltä ja pystyvät selittämään mitä
              Koraanissa sanotaan.</p>
            </li>
            <li>
              <p>5. Jokainen maailman eri kansojen parista löydetty pyhä kirja on ollut osoitettu
              jollekin määräykset kansalle. Jokainen niistä sisältää määräyksiä, jotka näyttävät
              olevan tarkoitettuja jollekin määrätylle aikakaudelle historiassa ja jotka koskevat
              vain sen aikakauden tarpeita. Niitä ei tarvita tänä päivänä eikä niitä myöskään voida
              yksinkertaisesti ja asiallisesti soveltaa käytäntöön. Tämä osoittaa selvästi, että
              nuo kirjat oli tarkoitettu juuri tietylle kansoille eikä mitään niistä ollut
              tarkoitettu koko maailmalle. Lisäksi niitä ei ollut lähetetty jatkuvasti
              noudatettavaksi edes niille kansoille, joille ne oli lähetetty, niiden mukaan oli
              tarkoitus menetellä vain jonakin tiettynä aikakautena. Vastakohtana tälle Koraani on
              osoitettu koko ihmiskunnalle, ei voida edes epäillä että jokin osa siitä olisi
              tarkoitettu jollekin erityiselle kansalle. Samalla tavoin kaikki Koraanin käskyt ja
              määräykset ovat sellaisia, että niitä voidaan noudattaa kaikkialla ja kaikkina
              aikakausina. Tämä tosiasia todistaa, että Koraani on tarkoitettu koko maailmalle ja
              että se on ikuinen ohjenuora ihmiselämälle.</p>
            </li>
            <li>
              <p>6. Ei voida kieltää sitä tosiasiaa, että aikaisemmatkin jumalalliset kirjat
              sisälsivät hyvyyttä ja hyveitä; nekin opettivat moraalin ja totuudenrakkauden
              periaatteita ja Jumalalle mieleistä elämäntapaa, mutta mikään niistä ei ollut
              tarpeeksi laaja käsittämään kaiken,mikä on tarpeen hyveelliselle ihmiselämälle,
              mitään unohtamatta ja mitään lisäämättä. Jokin niistä oli erinomainen yhdellä
              tavalla, toinen toisella. Koraani ja vain Koraani sisältää ei vain kaiken, mikä oli
              hyvää aikaisemmissa kirjoissa, vaan se tekee myös <strong>Allah</strong>in tien
              täydelliseksi ja esittää sen kokonaisuudessaan, sekä hahmottelee elämänohjeet, jotka
              käsittävät kaiken, mikä on tarpeellista ihmiselle tässä maailmassa.</p>
            </li>
            <li>
              <p>7. Ihmisen väliintulon ja väärennysten takin kirjoihin on lisätty monia asioita,
              jotka ovat vastoin todellisuutta, järjenvastaisia ja oikeuskäsitteitä loukkaavia.
              Niissä on asioita, jotka ovat julmia ja tekevät tyhjäksi ihmisen uskon ja teot.
              Lisäksi niihin on valitettavasti lisätty asioita, jotka ovat säädyttömiä, rivoja ja
              ilmeisen epämoraalisia. Koraanissa ei ole sellaisesta roskaa. Se ei sisällä mitään,
              mikä olisi&nbsp; järjen vastaista eikä mitään, mikä voitaisiin todistaa vääräksi.
              Mikään osa siitä ei ole väärä; mikään siinä ei ole harhaanjohtavaa. Siitä ei voida
              löytää jälkeäkään mistään epämoraalisesta tai säädyttömästä. Alusta loppuun koko
              Kirja on täynnä viisautta ja totuutta. Se sisältää inhimillisen yhteiskunnan parhaan
              filosofian ja oivallisimman lain. Se osoittaa oikean tien ja johdattaa ihmisen
              menestykseen ja pelastukseen.</p>
            </li>
          </ul>
          <p>Näiden erityisten piirteidensä ansiosta kaikkia maailman kansoja neuvotaan uskomaan
          Koraaniin, hylkäämään kaikki muut kirjat ja noudattamaan vain sitä, sillä se sisältää
          kaiken, mikä on välttämätöntä Jumalan tahdon mukaiseen elämiseen, eikä sen lisäksi enää
          tarvita mitään muuta Jumalan Kirjaa.</p>
          <p>Koraanin ja muiden Jumalan kirjojen eroavaisuuksien vertailu auttaa helposti
          ymmätämään, ettei usko Koraaniin ole luonteeltaan sama kuin usko aikaisempiin
          kirjoihin.</p>
          <p>Usko vanhempiin kirjoihin rajoittuu siihen vahvistukseen, että ne olivat kaikki
          Jumalalta, olivat totta ja ne oli lähetetty täyttämään omana aikanaan samaa tehtävää,
          mitä varten Koraani on lähetetty. Toisaalta usko Koraaniin merkitsee sitä, että se on
          ehdottomasti ja täysin Jumalan oma sana, että se on täysin totta, että jokainen sen sana
          on säilynyt, että kaikki siinä mainittu on oikeaa, että on jokaisen ihmsen velvollisuus
          noudattaa elämässään kaikkia sen määräyksiä ja että kaikkea sellaista, mikä on sitä
          vastaan, on kartettava.</p>
          <h4>4- USKO JUMALAN PROFEETTOIHIN</h4>
          <p>Edellisessä luvussa keskustelimme siitä, että Jumalan lähettiläitä oli noussut
          kaikkien kansojen keskuudessa ja että he kaikki toivat mukanaan pääasiassa juuri sen
          uskonnon - islamin - jota Muhammed (rauha hänelle) julisti. Tässä suhteessa kaikki
          Jumalan lähettiläät kuuluvat samaan kategoriaan ja ovat samanvertaisia keskenään. Jos
          ihminen pettää yhden heistä, hän niin sanoaksemme pettää kaikki ja jos hän tunnustaa
          yhden heistä ja uskoo häneen, hänen on tunnustettava heidät kaikki. Syy on aivan
          yksinkertainen. Olettakaamme, että kymmenen ihmistä esittää saman väitteen; jos myönnämme
          yhden niistä oikeaksi, myönnämme ipso facto myös ne yhdeksän muuta oikeiksi, ja jos
          uskomme yhteen niistä, uskomme suoranaisena johtopäätöksenä niihin kaikkiin. Tästä syystä
          islamissa on välttämätöntä uskoa ehdottomasti kaikkiin Jumalan profeettoihin. Se, joka ei
          usko johonkin heistä, olisi kafir, vaikka hän uskoisi kaikkiin muihin profeettoihin.</p>
          <p>Perimätiedossa esiintyy tieto, että kaikkien eri kansojen keskuuteen eri aikoina
          lähetettyjen profeettojen kokonaismäärä on 124.000. Jos ajattelemme elämää maapallolla
          siitä lähtien, kun se sai ensimmäiset asukkaansa ja kaikkien täällä kulkeneiden ihmisten
          ja kansakuntien lukumäärää, tämä luku ei tunnu liian suurelta. Meidän on ehdottomasti
          uskottava kaikkiin niihin profeettoihin, joiden nimet on mainittu Koraanissa. Mitä tulee
          muihin, meidät on määrätty uskomaan, että kaikki profeetat, jotka Jumala lähetti
          ihmiskunnan johdatukseksi, olivat oikeita. Täten uskomme kaikkiin profeettoihin, jotka
          lähetettiin Intiaan, Kiinaan. Persiaan, Egyptiin, Afrikkaan , Eurooppaan ja maailman
          muihin maihin, mutta meillä ei ole mitään mahdollisuutta olla ehdottoman varmoja jonkin
          henkilön kohdalla, jonka nimeä ei ole Koraanissa mainittujen profeettojen joukossa, sillä
          meille ei ole ilmoitettu onko hän profeetta vain ei. Meillä ei ole myöskään lupaa puhua
          pahaa muiden uskontojen pyhistä miehistä. On täysin mahdollista, että jotkut heistä ovat
          olleet Jumlan profeettoja ja että heidän seuraajansa väärensivät heidän opetuksensa
          heidän kuolemansa jälkeen, aivan kuten Mooseksen ja Jeesuksen (Jumlan siunaukset heille)
          seuraajansa ovat tehneet. Siksi meidän tulee aina kun haluamme lausua mielipiteemme
          heistä, puhua heidän oppikappaleistaan ja rituaaleistaan; mitä tulee noiden uskontojen
          perustajiin, vaikenemme tunnontarkasti ettemme syyllistyisi profeetan halveksimiseen.</p>
          <p>Mitä tulee profeettana olemiseen ja siihen että on Jumlan lähettämä opettamaan samoja
          islamin suoria teitä, Muhammedin ja muiden profeettojen (Jumalan siunaukset heille)
          välillä ei ole mitään eroa, meidät on määrätty uskomaan heihin kaikkiin samalla tavoin.
          Mutta huolimatta tasa-arvoisuudesta tässä suhteessa Muhammedin ja muiden profeetojen
          (Jumalan siunaukset heille kaikille) välillä on seuraavat eroavuudet:</p>
          <ul class="normal-list">
            <li>
              <p>1. Aikaisempien aikojen profeetat olivat tulleet jonkin määrätyn kansan luo
              määrätyksi aikakaudeksi, kun taas Muhammed (Jumlana siunaukset hänelle ) lähetettiin
              kaikille kansoille kaikiksi tuleviksi ajoiksi <a id="bi4" href="#i4">(4)</a>.</p>
            </li>
            <li>
              <p>2. Noiden profeettojen opetukset ovat joko kokonaan kadonneet maan päältä tai se,
              mitä niistä on jäljellä, ei ole puhdasta, vaan siihen on sekoittunut monia
              virheellisiä ja keksittyjä lausuntoja. Vaikka joku haluaisikin seurata niitä, se
              tästä syystä ei ole mahdollista. Sitä vastoin Muhammedin (Jumalan siunaukset hänelle)
              opetukset, hänen elämäkertansa, puheensa, hänen elämäntapansa, moraalinsa, tapansa ja
              hyveensä, koko hänen elämänsä ja kaikki työnsä yksityiskohdat ovat säilyneet.
              Muhammed (Jumalan siunaukset hänelle) on siten profeettojen rivissä ainoa elävä
              persoonallisuus, jonka jalanjälkiä on mahdollista seurata turvallisesti ja
              luottavaisesti.</p>
            </li>
            <li>
              <p>3. Aikaisempien profeettojen antama johdatus ei ollut täydellistä eikä se
              sisältänyt kaikkea. Kutakin profeettaa seurasi toinen, joka teki muutoksia ja
              lisäyksiä edeltäjänsä opetuksiin ja ohjeisiin ja täten uudisten ja edityksen ketju
              jatkui. Tästä syystä varhaisten profeettojen opetukset aikojen kuluessa unohdettiin.
              Ei ollut mitään ilmeistä syytä säilyttää aikaisempia opetuksia kun niiden tilalle oli
              saatu korjattuja ja parannettuja ohjeita. Lopulta ihmiskunnalle ilmoitettiin
              täydellinen kokelma ohjeita Muhammedin (Jumalan siunaukset hänelle) välityksellä,
              jolloin kaikki vanhemmat opetukset itsestään kumoutuivat, sillä olihan hyödytöntä ja
              epäviisasta seurata epätäydellisiä ohjeita jos kerran täydelliset olivat olemassa. Se
              joka seuraa Muhammedia (Jumalan siunaukset hänelle), seuraa kaikkia profeettoja,
              sillä kaikki, mikä oli hyvää ja ikuisesti käyttökelpoista, sisältyy hänen
              opetuksiinsa. Siksi se, joka hylkää Muhammedin opetukset ja kieltäytyy seuraamsta
              niitä ja haluaa seurata jotakuta toista profeettaa, vain kieltää itseltään suuren
              määrän hyödyllisiä ja arvokkaita ohjeita ja opetuksia, jotka sisältyvät Muhammedin
              opetuksiin, mutta joita ei koskaan ollut aikaisempien profeettojen kirjoissa ja jotka
              vasta Viimeinen Profeetta ilmoitti.</p>
            </li>
          </ul>
          <p>Tästä syystä on jokaisen ihmisen velvollisuutena uskoa Muhammediin (rauha hänelle) ja
          seurata vain häntä. Jotta ihmisestä tulisi todellinen muslimi (Profeetan elämäntavan
          seuraaja), on välttämätöntä, että hän uskoo täydellisesti Muhammediin (rauha hänelle) ja
          että hän myöntää, että:</p>
          <ul class="normal-list">
            <li>
              <p>a) Hän on todellinen Jumalan profeetta;</p>
            </li>
            <li>
              <p>b) Hänen opetuksensa ovat ehdottoman täydellisiä, ilman mitään vikoja tai
              erehdyksiä; ja</p>
            </li>
            <li>
              <p>c) Hän on Jumalan Viimeinen Profeetta, Hänen jälkeensä ei ilmaannu mitään
              profeettoja minkään kansan keskuuteen Tuomiopäivään asti, eikä myöskään tule
              ilmaantumaan ketään sellaista henkilöä, johon uskominen olisi muslimeille
              tärkeätä.</p>
            </li>
          </ul>
          <h4>5- USKO KUOLEMANJÄLKEISEEN ELÄMÄÄN</h4>
          <p>Islamin uskon viides opinkappale on usko kuolemanjälkeiseen elämään. Profeetta
          Muhammed (rauha hänelle) on opettanut meitä uskomaan kuolleista nousemiseen ja
          Tuomiopäivään. Tämän uskon olennaiset osat, sellaisena kuin hän ne meille opetti, ovat
          seuraavat:</p>
          <p>Että tämän maailman elämä ja kaikki, mitä siihen liittyy, loppuu ennalta määrättynä
          päivänä. Kaikki tuhoutuu. Tuon päivän nimi on Qayamah , Viimeinen Päivä.</p>
          <ul class="normal-list">
            <li>
              <p>Että kaikki ihmiset, jotka ovat eläneet maailmassa aina sen alusta lähtien,
              herätetään kuolleista ja viedään Jumalan eteen, joka on tuomarina tuona päivänä. Tätä
              kutsutaan Hashriksi, henkien heräämiseksi.</p>
            </li>
            <li>
              <p>Että jokaisen miehen ja naisen tekojen - kaikkien heidän hyvien ja pahojen
              tekojensa luettelo esitetään Jumalalle lopullista tuomiota varten.</p>
            </li>
            <li>
              <p>Että Jumala lopullisesti tuomitsee jokaisen hänen ansioidensa mukaan. Hän
              punnitsee jokaisen hyvät ja pahat teot. Se, jolla on erinomaiset ansiot hyvyydessä,
              saa komean palkinnon; se, jonka pahat ja väärät teot painavat enemmän kuin hyvät, saa
              rangaistuksen.</p>
            </li>
            <li>
              <p>Että palkinnot ja rangaistukset jaetaan oikeudenmukaisesti. Ne, jotka selviytyvät
              menestyksellisesti tästä tuomiosta, pääsevät Paratiisiin ja ikuisen autuuden ovet
              avautuvat heille; ne, jotka tuomitaan ja ansaitsevat rangaistuksen, lähetetään
              Helvettiin - tulen ja kidutuksen tyyssijaan.</p>
            </li>
          </ul>
          <p>Nämä ovat olennaiset osat uskossa kuolemanjälkeiseen elämään.</p>
          <h5>TÄMÄN USKON TARPEELLISUUS</h5>
          <p>Usko kuolemanjälkeiseen elämään on aina ollut erottamaton osa profeettojen
          opetuksissa. Jokainen profeetta on kehoittanut seuraajiaan uskomaan siihen, samalla
          tavalla kuin viimeinen profeetoista, Muhammed (rauha hänelle) on pyytänyt meitä uskomaan.
          Tämä on aina ollut muslimina olemisen tärkeä ehto. Kaikki profeetat ovat ehdottomasti
          julistaneet, että se, joka ei usko siihen, tai epäilee sitä on kafir. Tämä johtuu siitä,
          että kuolemanjälkeisen elämän kieltäminen tekee kaikki muut käsitykset
          tarkoituksettomiksi. Tämä kieltäminen tuhoaa myös juuri sen, mikä kannustaa ihmistä
          elämään hyvää elämää ja ajaa hänet tietämättömyyden ja epäuskon elämään. Pieni phdiskelu
          selventää tätä.</p>
          <p>Jokapäiväisessä elämässämme kysymme, kun meitä pyydetään tekemään jotakin, mitä hyötyä
          sen tekemisestä on ja mitä hankaluuksia seuraa, jos jätämme sen tekemättä. Tämä kuuluu
          ihmisluontoon. Vaistomaisesti pidämme sellaista toimenpidettä, joka ei tuota mitään
          hyötyä, täysin tarpeettomana. Emme koskaan halua kuluttaa aikaamme ja energiaamme
          hyödyttömiin, mitään tuottamattomiin tehtäviin, jotka ovat pelkää tuhlausta. Vastaavasti
          emme myöskään ole erityisen innokkaita välttämään jotakin täysin vaaratonta asiaa.
          Yleisenä sääntönä on, että mitä lujemmin uskomme jonkin asian hyödyllisyyteen, sitä
          lujemmin vastaamme sihen; ja mitä enemmän epäilemme sen tehokkuutta, sitä torjuvampi on
          asenteemme siihen. Miksi lapsi työntää kätensä tuleen? - Koska hän ei ole varma siitä,
          että tuli polttaa. Miksi hän karttaa oppimista? - Koska hän ei täysin ymmärrä koulutuksen
          tärkeyttä ja siitä koituvaa hyötyä eikä usko siihen, mitä hänen vanhempansa yrittävät
          painaa hänen mieleensä.</p>
          <p>Ajatelkaamme nyt ihmistä, joka ei usko Tuomiopäivään. Eikö hän pitäisi uskoa Jumalaan
          ja Hänen käskyjensä mukaista elämää täysin merkityksettömänä? Mitä arvoa hän antaisi
          elämälle, jonka tarkoituksena olisi Hänen mielisuosionsa tavoitteleminen? Hänelle ei
          tottelevaisuudesta Jumalaa kohtaan ole mitään hyötyä eikä tottelemattomuudesta mitään
          vahinkoa. Miten voisi olla mahdollista, että hän seuraisi tunnontarkasti Jumalan, Hänen
          profeettansa ja Hänen kirjansa määräyksiä? Mikä enää kannustaisi häntä alistumaan
          kokeisiin ja kieltäymyksiin ja välttämään maallisia nautintoja? Ja jos ihminen ei seuraa
          Jumalan määräyksiä, vaan elää omien mieltymystensä mukaisesti, mitä hyötyä on hänen
          uskostaan Jumalan olemassaoloon, vaikka hänellä sellainen usko olisikin?</p>
          <p>Tässä ei ole vielä kaikki. Jos mietimme asiaa syvällisemmin, päädymme siihen
          johtopäätökseen, että usko kuolemanjälkeiseen elämään on suurin ratkaiseva tekijä
          ihmisnen elämässä. Sen hyväksyminen tai hylkääminen ratkaisee koko hänen elämänsä ja
          käyttäytymisen suunnan.</p>
          <p>Ihminen, joka tähtää vain onnistumiseen tai epäonnistumiseen tässä maailmassa tuntee
          mielenkiintoa vain etuja ja haittoja kohtaan, joita hänelle kertyy tässä elämässä. Hän ei
          ole valmis ryhtymään mihinkään hyvään tekon ellei hänellä ole toivoa saavuttaa sen avulla
          jotakin maallista hyötyä, eikä myöskään ole innokas välttämään mitään pahaa tekoa ellei
          se vaikuta haitallisesti hänen omiin etuihinsa tässä maailmassa.</p>
          <p>Mutta ihminen, joka uskoo myös tulevaan elämään ja jolla on varma vakaumus tekojensa
          lopullisista seurauksista, pitää kaikkia maallisia voittoja ja tappioita tilapäisinä ja
          katoavina eikä pane ikuista autuuttaan vaaraan katoavan voiton takia. Hän näkee asiat
          laajemmasta näkökulmasta ja pitää aina mielessään ikuisesti kestävät edut ja vahingot.
          Hän tekee hyviä tekoja, miten paljon ne sitten maksavatkin hänelle maallisten etujen
          muodossa, tai miten haitallisia ne ovatkin hänen välittömille eduilleen; ja hän välttää
          kaikkea väärää, miten houkuttelevalta se sitten näyttääkin. Hän arvioi asioita niiden
          iankaikkisten seurausten kannalta eikä anna periksi oikuilleen ja päähänpistoilleen.</p>
          <p>Näiden kahden henkilön uskomusten, asenteiden ja elämän välillä vallitsee näin ollen
          perusteellinen ero. Toisen mielikuva hyvästä teosta rajoittuu sen hyödyllisyyteen tämän
          lyhyen ajallisen elämän aikana rahan, omaisuuden, yleisen suosion ja sen kaltaisten
          asioiden muodossa, asioiden, jotka antavat hänelle aseman, valtaa, mainetta ja maallista
          onnea. Sellaisista asioista tulee hänen elämänsä tarkoitus. Omien toivomustensa
          toteuttamisesta ja itsensä ylentämisestä tulee hänen elämänsä koko sisältö ja tarkoitus.
          Eikä hän kaihda edes julmien ja epäoikeudenmukaisten keinojen käyttämistä niitä
          tavoitellessaan. Samalla tavoin hänen käsityksensä väärästä teosta on, että se on teko,
          joka saattaisia vahingoittaa tai saattaa vaaranalaiseksi joitakin hänen omia etujaan
          tässä maailmassa omaisuuden tai hengen menetyksen, terveyden menettämisen, maineen
          tahraantumisen tai jonkin muun epämiellyttävän seurauksen muodossa. Tämän ihmisen
          vastakohtana uskovan käsitykset hyvästä ja pahasta ovat aivan toisenlaiset. Hänestä
          kaikki se, mikä miellyttää Jumalaa, on hyvää ja kaikki, mikä herättää Hänessä
          tyytymättömyyttä ja suuttumusta, on pahaa. Hyvä teko on hänen mielestään hyvä silloinkin,
          kun se ei tuota mitään etuisuuksia hänelle tässä maailmassa, tai jopa aiheuttaa jonkin
          maallisen omaisuuden menettämisen tai vahinkoa hänen omille eduilleen. Hän luottaa
          siihen, että Jumala palkitsee häntä iankaikkisessa elämässä, mikä hänestä on todellinen
          menestys. Samoin hän ei joudu pahoijen tekojen saaliiksi vain jonkin maallisen edun
          takia, sillä hän tietää, että vaikka hän välttäisi rangaistuksen lyhyessä maallisessa
          elämässään, niin lopuksi hän kuitenkin häviäisi eikä pystyisi välttämään Jumalan
          tuomioistuimen rangaistusta. Hän ei usko moraalin suhteellisuuteen, vaan pitää kiinni
          Jumalan ilmoittamista ehdottomista vaatimuksista ja elää niiden mukaisesti välittämättä
          menestyksestä tai häviöstä tässä maailmassa.</p>
          <p>Täten usko tulevaan elämään tai sen kieltäminen saa ihmisen valitsemaan erilaisen
          suunnan elämälleen. Sellaisesta , joka ei usko Tuomiopäivään, on aivan mahdotonta
          kuvitella islamin ehdottamaa elämää. Islam sanoo: "Jumalan tapaan antakaa zakat
          (hyväntekeväisyyttä) köyhille Jumalan tiellä." Hän vastaa:"En, sillä zakat vähentää
          varallisuuttani; vaadin sen sijaan korkoa omista rahoistani." Ja sen perimisessä hän ei
          epäröi ottaa itselleen kaikkea velallisille kuuluvaa, vaikka he olisivat köyhiä tai
          nälkäisiä. Islam sanoo: "Puhukaa aina totta ja välttäkää valehtelemista, vaikka te
          valehtelemalla saavuttaisitte miten paljon ja menettäisitte miten paljon tahansa
          puhumalla totta." Mutta hänen vastauksensa olisi: "Mitä minä teen totuudella, joka ei
          mitenkään hyödytä minua täällä, ja joka pikemminkin tuottaa minulle tappiota; ja miksi
          minun pitäisi välttää valehtelemista silloin kun se voi tuottaa minulle hyötyä ilman
          minkäänlaista vaaraa, edes huonon nimen saamista?" Hän käy yksinäisellä paikalla ja
          löytää sieltä kallisarvoisen metalliesineen. Tällaisessa tapauksessa islam sanoisi: "Tämä
          ei ole sinun omaisuuttasi, älä ota sitä", mutta hän vastaisi: "Tämä on esine, jonka olen
          saanut haltuuni ilman mitään kustannuksia tai vaivaa; miksi en ottaisi sitä? Kukaan ei
          näe minun ottavan sitä, kuka voisi ilmoittaa siitä poliisille tai todistaa minua vastaan
          tuomioistuimessa, tai hankkia minulle huonon nimen muiden ihmisten silmissä. Miksi en
          ottaisi haltuuni tuota arvoesinetta?" Joku on jättänyt salassa omaisuuttaan tälle
          miehelle talletettavaksi ja kuolee sitten. Islam sanoo: "Käsittele rehellisesti
          talletettavaksesi jätettyä omaisuutta ja luovuta se vainajan perillisille." Hän sanoo:
          "Miksi? Ei ole mitään todisteita siitä, että tämä omaisuus on minulla; eivät hänen
          lapsensakaan tiedä siitä. Kun kerran voin ottaa sen haltuuni ilman pienintäkään
          vaikeutta, ilman, että kukaan esittäisi laillisia vaatimuksia, ilman, että nimeni saisi
          tahran, miksi en tekisi niin?" Lyhyesti sanottuna kaikissa elämän vaiheissa islam ohjaa
          häntä kulkemaan tiettyyn suuntaan ja omaksumaan teittyjä asenteita ja noudattamaan
          säädettyjä tapoja; mutta hän kulkeekin vastakkaiseen suuntaan. SIllä islam mittaa ja
          arvioi kaiken pitäen silmällä iankaikkisia seurauksia; kun taas sellaisella ihmisellä on
          aina mielessään vain välitön, maallinen hyöty. Nyt ymmärrämme, miksi ihminen ei voi olla
          muslimi ellei hän usko Tuomiopäivään. Olla muslimi on hyvin suuri asia; tosiasia on,
          ettei hän voi tulla edes hyväksi ihmiseksi ilman tätä uskoa, sillä Tuomiopäivän
          kieltäminen alentaa ihmisen ihmiskunnan keskuudesta asemaan, joka on alhaisempi kuin
          alhaisimpien eläinten.</p>
          <h5>KUOLEMANJÄLKEINEN ELÄMÄ: JÄRKIPERÄINEN PUOLUSTUS</h5>
          <p>Tähän mennessä olemme keskusteelleet kuolemanjälkeiseen elämään uskomisen tärkeydstä
          ja tarpeellisuudesta. Yrittäkäämme nyt pohtia, missä määrin uskon olennaiset osat ovat
          järkiperäisesti ymmärrettäviä. Tosiasia on, että kaikki se, mitä Muhammed (rauha hänelle)
          on kertonut meille tulevasta elämästä, on selvästi järjen tukemaa. Vaikkakin uskomme
          tuohon Päivään perustuu ehdottomaan luottamukseemme Jumalan profeettaan, järkiperäiseen
          phdiskeluun ei vain vahvista todeksi tätä uskoa, vaan paljastaa sen tosiasian, että
          Muhammedin (rauha hänelle) opetukset tässä suhteessa ovat paljon järkiperäisempiä ja
          helpommin ymmärrettäviä kuin kaikki muut elämää ja kuolemaa koskevat näkökannat.</p>
          <p>Mailmassa esiintyy seuraavanlaisia näkemyksiä elämästä ja kuolemasta:</p>
          <ol class="normal-list">
            <li>
              <p>Joukko ihmisiä sanoo, että ihmisestä ei jää mitään jäljelle kuoleman jälkeen ja
              että elämän päättävän tapahtuman jälkeen ei ole muuta elämää. He sanovat, ettei
              sellaiseen ole minkäänlaista mahdollisuutta ja että sellainen usko on täysin
              epätieteellinen. Tällaista näkökantaa edustavat ateistit, jotka myös väittävät
              lähestyvänsä kysymystä tieteellisesti ja käyttävät länsimaista tiedettä tukenaan.</p>
            </li>
            <li>
              <p>Toinen joukko ihmisiä väittää, että ihminen vastatakseen tekojensa seurauksista
              syntyy uudestaan ja uudestaan tähän samaan maailmaan. Jos hän viettää huonoa elämää,
              hän syntyy seuraavaan elämäänsä eläimen hahmossa, koirana tai kissana jne., tai puuna
              tai alempiarvoisena ihmisenä. Jos hänen tekonsa ovat olleet hyviä, hän syntyy
              uudetaan ylempään luokkaan kuuluvana ihmisenä. Tämä näkemys esiintyy joissakin
              itämaisissa uskonnoissa.</p>
            </li>
            <li>
              <p>Kolmas näkemys, joka vaatii uskomaan Tuomiopäivään, Ylösnousemukseen, ihmisen
              joutumiseen Jumalan tuomioistuimen eteen ja palkintojen ja rangaistusten jakamiseen.
              Tämä on kaikkien profeettojen yhteinen usko.</p>
            </li>
          </ol>
          <p>Pohtikaamme nyt näitä näkemyksiä kohta kohdalta.</p>
          <p>Ensimmäinen ryhmä, joka väittää, että sillä on tieteen tuki puolellaan, yrittää
          todistaa ettei kuolemanjälkeinen elämä ole totta. He sanovat, etteivät he ole koskaan
          nähneet kenenkään palaavan takaisin kuolemansa&nbsp; jälkeen. Ei ole olemassa ainuttakaan
          henkiinheräämisen tapausta. Näemme, että ihminen muuttuu kuoleman jälkeen tomuksi. Siksi
          kuolema on elämän loppu eikä ole mitään kuolemanjälkeistä elämää. Mutta ajatelkaamme
          näitä väitteitä: onko tämä tosiaankin tieteellinen todiste? Perustuuko väite todella
          järkeen? Jos he eivät ole nähneet ainuttakaan henkiinheräämistä kuoleman jälkeen,he
          saattavat ainostaan sanoa, että he eivät tiedä, mitä kuoleman jälkeen tapahtuu. Mutta sen
          sijaan, että pysyisivät näissä rajoissa, he julistavat, että mitään ei tapahdu kuoleman
          jälkeen väittäen samalla että he puhuvat tietojensa perusteella! Tosiasiassa he vain
          yleistävät tietämättömyyttä. Tiede ei sano meille mitään - kielteistä tai myönteistä -
          tästä asiasta, ja heidän väitteensä, ettei kuolemanjälkeistä elämää ole, on täysin
          perusteeton. Heidän väitteensä ei paljon eroa tietämättömästä ihmisestä, joka ei ole
          koskaan nähnyt lentokonetta ja joka tietojensa perusteella väittää ettei sellaisia ole
          olemassakaan! Jos joku ei ole nähnyt jotakin asiaa, tämä ei merkitse sitä, että tuota
          asiaa ei olisi olemassa. Ei kukaan ihminen, ei edes koko ihmiskunta, voi väittää ettei
          sellaista asiaa ole tai voi olla olemassa. Tämä väite on harhaanvievä ja läpeensä
          epätieteellinen. Yksikään järkevä ihminen ei voi panna sille mitään painoa.</p>
          <p>Tarkastelkaamme nyt toisen ryhmän uskomusta. Heidän mukaansa ihminen on ihminen, koska
          hän aikaisemmassa eläimen elämässään on tehnyt hyviä tekoja; ja eläin on eläin siksi,
          koska hän aikaisemmassa elämässään ihmisenä on käyttäytynyt huonosti. Toisin sanoen,
          eläminen eläimenä tai ihmisenä on &nbsp; seuraus kunkin teoista aikaisemmassa olotilassa.
          Voitaisiin kysyä: "Kumpi niistä oli ensiksi olemassa, ihminen vai eläin?" Jos he sanovat,
          että &nbsp; ihminen oli olemassa ennen eläintä, silloin heidän on myönnettävä, että hänen
          oli tarvinnut olla eläin ennen sitä, ja että hän sai ihmisen muodon hyvien tekojensa
          ansiosta. Jos he sanovat, että eläin oli ensiksi olemassa, heidän täytyy myöntää, että
          aikaisemmin on täytynyt olla ihminen, joka muutettiin eläimeksi pahojen tekojensa takia.
          Tämä johtaa meidät noidankehään eivätkä tämän uskomuksen puolestapuhujat pysty päättämään
          ensimmäisen olennon muotoa, sillä jokainen sukupolvi edellyttää edellistä sukupolvea
          niin, että seuraavaa sukupolvea voitaisiin pitää aikaisemman seurauksena. Tämä on kerta
          kaikkiaan mieletöntä.</p>
          <p>Pohtikaamme nyt kolmatta näkökantaa. Sen ensimmäinen väite on: "Tämä maailma päättyy
          eräänä päivänä. Jumala hävittää ja tuhoaa maailmankaikkeuden ja sen tilalle kehittyy
          toinen ylevämpi ja&nbsp; huomattavasti parempi kosmos."</p>
          <p>Tämä väite on epäilemättä tosi. Epäilystäkään sen totuudesta ei voida esittää. Mitä
          enemmän mietimme maailman luonnetta, sitä selvemmin ilmenee, että olemassa oleva
          järjestelmä ei ole pysyvä ja ikuinen, sillä kaikki siinä työskentelevät voimat ovat
          luonteeltaan rajoitettuja ja varmaa on, että ne jonakin päivänä käyvät aivan
          voimattomiksi. Tästä syystä tiedemiehet ovat yhtä mieltä siitä, että jonakin päivänä
          aurinko muuttuu kylmäksi ja menettää kaiken energiansa, tähdet törmäävät toisiinsa ja
          koko maailmankaikkeuden järjestelmä joutuu epäjärjestykseen ja tuhoutuu. Ja lisäksi, jos
          evoluutio on totta maailmankaikkeuden asukkaiden suhteen, miksi se ei pitäisi paikkaansa
          myös sen kokonaisuuden suhteen? Ajatus, että maailmankaikkeus lakkaa kokonaan olemasta on
          vähemmän uskottava kuin ajatus siitä, että se siirtyy uuteen kehitysvaiheeseen ja uusi
          asioiden järjestys syntyy paljon paremmassa ja ihanteellisemmassa muodossa.</p>
          <p>Tämän uskon toinen väite on, että "ihminen saa uuden elämän". Onko se mahdotonta? Jos
          on, niin miten ihmisen nykyinen elämä sitten on mahdollista? On ilmeistä, että Jumala,
          joka loi ihmisen tähän maailmaan, voi tehdä samoin tulevassakin maailmassa. Eikä se ole
          vain mahdollisuus, vaan myös myönteinen välttämättömyys, kuten tulemme havaitsemaan
          myöhemmin.</p>
          <p>Kolmas väite on, että "ihmisen tässä maailmassa tekemien tekojen tilikirja on tallessa
          ja esitetään Tuomiopäivänä". Juuri tiede antaa todisteet tämän väitteen
          todenperäisyydestä. Ensin huomattiin, että äänet, joita saamme aikaan, aiheuttavat
          heikkoja aaltoja ilmassa ja häviävät sitten. Nyt on keksitty, että ääni jättää merkkejä
          sitä ympäröiviin esineisiin ja että se voidaan synnyttää uudelleen. Äänilevyt tehdään
          tällä periaatteella. Tästä voimme ymmärtää, että tieto ihmisen jokaisesta liikkeestä jää
          kaikkiin esineisiin, joiden kanssa hän joutuu kosketuksiin liikkeen aiheuttamien aaltojen
          välityksellä. Tämä todistaa, että tilitys kaikista teoistamme on täysin säilytettynä ja
          voidaan valmistaa uudelleen.</p>
          <p>Neljäs väite on, että "Tuomiopäivänä Jumala on tuomarina ja palkitsee tai rankaisee
          oikeudenmukaisesti ihmistä hänen hyvien ja pahojen tekojensa takia." Mitä järjetöntä
          tässä on? Itse järki vaatii, että Jumala pitää oikeudenkäynnin ja jakaa oikeudenmukaisia
          tuomioita. Näemme täällä, että ihminen tekee hyvän teon eikä hyödy siitä millään tavoin
          täällä. Näemme toisen ihmisen tekevän pahoja tekoja ilman että hän kärsii niiden takia
          millään tavalla tässä maailmassa. Eikä tämä riitä, näemme tuhansittain tapauksia, joissa
          hyvät teot aiheuttavat vaikeuksia tekijälleen, ja pahat teot johtavat syyllisen henkilön
          onnellisuuteen ja palkitsemiseen. Kun näemme tällaista tapahtuvaan päivittäin, järkemme
          ja oikeudentajumme vaativat, että on tultava aika, jolloin ihminen, joka tekee hyviä
          tekoja, palkitaan ja sitä, joka tekee pahoja tekoja, rangaistaan. Nykyinen asioiden tila,
          kuten itse voitte todeta, on luonnonlain alainen, jonka mukaan on aivan luonnollista,
          että ihminen, jolla on mahdollisuus tehdä pahaa, tekee niin, jos hän haluaa, eikä ole
          välttämätöntä, että sen pahat seuraukset kohdistuisivat häneen kokonaan tai osittain. Jos
          sinulla on kannullinen bensiiniä ja tulitikkurasia, voit sytyttää vastustajasi talon
          tuleen ja voit paeta kaikkia tämän teon seurauksia, jos maalliset voimat ovat
          suosiollisia sinulle. Merkitseekö tämä sitä, että sellaisesta rikoksesta ei ole mitään
          seuraamuksia? Ei todellakaan! Se merkitsee vain sitä, että sen aineellinen tulos on
          tullut ilmi, mutta moraalinen on säästössä vastaisen varalle. Pitäisittekö todella
          mahdollisena, ettei sitä koskaan tulisi? Jos olette sitä mieltä, että sen on tultava,
          niin missä sitten? Varmastikaan ei tässä maailmassa, sillä tässä aineellisessa maailmassa
          vain tekojen aineelliset seuraukset ilmenevät täysin, kun taas järjen ja moraalin
          mukaiset seuraukset eivät tule näkyviin. Tämän korkeamman luokan tulokset ja seuraukset
          ilmenevät vain jos voimaan tulee toisenlainen asioiden järjestys, jossa järjen ja
          moraalin lait hallitsevat ylimpinä ja pitävät hallussaan valta-asemaa ja jossa
          aineelliset lait joutuvat niiden alaisiksi. Tämä tapahtuu toisessa maailmassa, joka on,
          kuten olemme aikaisemmin sanoneet, maailmankaikkeuden seuraava kehitysaste. Se on
          kehityksellinen siinä mielessä, että sitä hallitsevat moraaliset lait aineellisen
          sijasta. Ihmisen tekojen järjenmukaiset seuraukset, jotka talletetaan vastaisen varalle
          tässä maailmassa, tulevat esiin siinä maailmassa. Ihmisen aseman määräävät hänen
          moraalinen ja järjellinen arvonsa, jotka arvioidaan hänen tässä elämässä läpi käymiensä
          kokeiden ja koetusten perusteella. Siellä ei arvokas ihminen palvele typerystä, eikä
          moraalisesti ylivoimainen ihminen ole alhaisemmassa asemassa kuin hylkiö, kuten tässä
          maailmassa.</p>
          <p>Tämän uskon viimeinen väite on Paratiisin ja Helvetin olemassaolo, mikä myöskään ei
          ole mahdotonta. Jos Jumala voi luoda auringon, kuun, tähdet ja maan, miksi Hän ei voisi
          luoda Paratiisia ja Helvettiä? Kun Hän istuu oikeutta ja jakaa oikeudenmukaisia
          tuomioita, palkiten ansioituneita ja rangaisten syyllisiä, täytyy olla olemassa paikka,
          missä ansioituneet voivat nauttia palkinnoistaan - kunniasta, onnesta ja kaikenlaisista
          palkkioista - ja toinen paikka, missä tuomitut kokevat alennusta, tuskaa ja
          kurjuutta.</p>
          <p>Tutkittuaan näitä kysymyksiä, kukaan järkevä henkilö ei voi välttyä päätelmältä, että
          usko tulevaan elämään on järjen ja ymmärryksen avulla helpommin hyväksyttävä, eikä siinä
          ole mitään, mitä voitaisiin pitää järjenvastaisena tai mahdottomana. Ja kun lisäksi oikea
          profeetta, kuten Muhammed (Jumalan siunaukset hänelle) on vakuuttanut tämän todeksi, eikä
          siihen liity mitään, mikä ei olisi hyväksi meille, viisainta on uskoa siihen ehdottomasti
          ilman perusteluja.</p>
          <p>Yllä olevassa olemme tutustuneet viiteen uskonkappaleeseen, jotka muodostavat islamin
          rakennuksen perustan. Niiden ydin sisältyy lyhyeen lauseeseen, joka tunnetaan nimellä
          Kalima-i-tayyibah. Kun julistamme La-ilaha illa <strong>Allah</strong> (ei ole muuta
          Jumalaa kuin <strong>Allah</strong>), luovumme kaikista vääristä jumalista ja tunnustamme
          olevamme Ainoan Jumalan luomia; ja kun näihin sanoihin lisätään Muhammed-ur-rasul
          <strong>Allah</strong> (Muhammed on <strong>Allah</strong>in lähettiläs) vahvistamme ja
          myönnämme, että Muhammed (<strong>Allah</strong>in siunaukset ja rauha hänelle) on
          profeetta. Myöntämällä tämän meille tulee pakolliseksi uskoa Jumalan jumalalliseen
          luontoon ja ominaisuuksiin, Hänen enkeleihinsä, Hänen Ilmoittamiinsa Kirjoihin ja
          kuolemanjälkeiseen elämään ja seuraamme vilpittömästi Profeetta Muhammedia
          (<strong>Allah</strong>in siunaukset ja tauha hänelle) ja meiltä edellytetään tapaa
          totella ja palvella häntä.</p>
          <p class="ylos"><a href="#header">Takaisin ylös</a></p>
        </div>
        <h3>SELITYKSET</h3>
        <div class="division">
          <p id="i1">1. Esimerkiksi kreikassa on Oeo's, latinassa Deus, gootin kielessä Goth,
          saksassa Gott. Lisätietoja Encyclopedia Britannica sta,(Chicago 1956) Vol. X. s. 460. -
          Toimittaja <a href="#bi1">Takaisin</a></p>
          <p id="i2">2. Jotta lukija saisi kuvan siitä, miten pöyristyttäviä tilanteita tämä
          sydämen epätoivo voi synnyttää, suosittelemme Mr. Collin Wilsonin kirjoittamaa, ajatuksia
          herättävää nykyaikaisen elämän tutkielmaa " The outsider" ( 11. painos, Lontoo 1957).</p>
          <p>Professori Joadin todistus puhuu myös selvää kieltä tästä asiasta. Hän kirjoittaa:
          "Ensimmäistä kertaa historiassa kasvaa aikuiseksi sukupolvi miehiä ja naisia, joilla ei
          ole uskontoa ja jotka eivät tunne tarvitsevansa sitä. He tyytyvät olemaan välittämättä
          siitä. He ovat myös hyvin onnettomia ja itsemurhien lukumäärä on epänormaalin korkea."
          (C.E.M.Joad, The&nbsp; Present and Future of Religion, lainaus Sir Arnold Lunnin, And Yet
          So New, Lontoo, 1958&nbsp; s. 228).</p>
          <p>Mitä tulee islamilaiseen maailmaan, annamme puheenvuoron ei-muslimi historioitsijalle,
          joka ei ole mitenkään myötätuntoinen islmin opille: "Tässä taipumattomassa monoteismissa
          yksinkertaisine, haltioituneine uskoineen ylivoimaisen olevaisen korkeimpaan johdatukseen
          on islamin pääasiallinen voima. Sen kannattajat tuntevat tyytyväisyyttä ja kohtaloonsa
          alistumista, joka on tuntematon useimpien muiden uskonnon kannattajille. "Itsemurhat ovat
          harvinaisia islamilaisissa maissa". ( Phillip K.Hitti, History of the Arabs, 1951, s.
          129) <a href="#bi2">Takaisin</a></p>
          <p id="i3">3. Jo lyhyt Vanhan Testamentin ensimmäisten kirjojen ja Uuden Testamentin
          neljän evankeliumin tarkastelu paljastaa, että ne ovat ihmisen kynän tuotteita ja että
          näihin kirjoituksiin on liitetty joitakin osia alkuperäisistä Daavidin psalmeista ja
          Jeesuksen evankeliumista. Vanhan Testamentin viisi ensimmäistä kirjaa eivät muodosta
          alkuperäistä Tooraa, vaan osia Toorasta on sekoitettu ihmisten kirjoittamien tarinoiden
          joukkoon ja Herran alkuperäinen johdatus hukkuu tuohon rämeikköön. Samalla tavoin
          Jeesuksen neljä evankeliumia eivät ole alkuperäisiä evankeliumeja sellaisena kuin
          profeetta Kristus (rauha hänelle) ne antoi. Ne sisältävät itse asiassa Jeesuksen
          elämäntarinan neljän eri henkilön kyhäilemänä tietojen ja kuulopuheiden perusteella ja
          mukana on myös joitakin osia alkuperäisestä evankeliumista. Mutta alkuperäinen ja
          keksitty, jumamallinen ja inhimillinen ovat kuitenkin sekoittuneet niin, ettei jyviä voi
          erottaa akanoista. Tosiasia on, että alkuperäinen Jumalan Sana ei ole säilynyt sen
          paremmin kristittyjen kuin juutalaistenkaan keskuudessa. Toisaalta taas Koraani on
          säilynyt täydellisenä, eikä siinä ole muutettu kirjaintakaan tai jätetty mitään pois.
          <a href="#bi3">Takaisin</a></p>
          <p id="i4">4. Tästä kohdasta on keskusteltu yksityiskohtaisesti kolmannessa luvussa.
          <a href="#bi4">Takaisin</a></p>
          <p class="ylos"><a href="#header">Takaisin ylös</a></p>
        </div>
      </div>
    </div><!-- /.row -->
  </div><!-- /.container -->
  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white" id="copyright"></p>
      <script>
        var d = new Date();
        var vuosi = d.getFullYear();
        var text = 'Copyright © 2000-';
        document.getElementById("copyright").innerHTML = text+vuosi+ " islamopas.com" ;
      </script> <noscript>
      <p class="m-0 text-center text-white">Copyright © 2000-2099 www.islamopas.com</p></noscript>
    </div><!-- /.container -->
  </footer><!-- Bootstrap core JavaScript -->
  <script src="../../vendor/jquery/jquery.min.js"></script> 
  <script src="../../vendor/bootstrap/js/bootstrap.bundle.min.js"></script>
</body>
</html>
