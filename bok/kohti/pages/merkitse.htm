<!DOCTYPE html>
<html lang="fi">
<head>
  <meta name="generator" content="HTML Tidy for HTML5 for Windows version 5.6.0">
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="">
  <title>KOHTI ISLAMIN YMMÄRTÄMISTÄ</title><!-- Bootstrap core CSS -->
  <link href="../../vendor/bootstrap/css/bootstrap.min.css" rel="stylesheet" media="screen">
  <!-- Custom styles for this template -->
  <link href="../../css/bok.css" rel="stylesheet" media="screen">
  <link href="../../css/w3-theme-indigo.css" rel="stylesheet" media="screen">
  <link href="../../css/bok-print.css" rel="stylesheet" media="print">
</head>
<body>
  <!-- Navigation -->
  <nav class="navbar navbar-expand-lg navbar-dark bg-dark">
    <!-- fixed-top -->
    <div class="container">
      <a class="navbar-brand" href="http://islamopas.com">Islamopas.com</a> <button class=
      "navbar-toggler navbar-toggler-right" type="button" data-toggle="collapse" data-target=
      "#navbarResponsive" aria-controls="navbarResponsive" aria-expanded="false" aria-label=
      "Toggle navigation"><span class="navbar-toggler-icon">&nbsp;</span></button>
      <div class="collapse navbar-collapse" id="navbarResponsive">
        <ul class="navbar-nav ml-auto">
          <li class="nav-item">
            <a href="../../subok.html" class="nav-link">Muita kirjoja</a>
          </li>
        </ul>
      </div>
    </div>
  </nav><!-- Page Content -->
  <div class="container">
    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">KOHTI ISLAMIN YMMÄRTÄMISTÄ</h1>
    <!-- hide on screens smaller than md -->
    <div class="d-none d-md-block" id="breadcb">
      <ol class="breadcrumb w3-theme-l3">
        <li class="breadcrumb-item">
          <a href="../../subok.html" class="w3-text-white w3-hover-white">Kirjat</a>
        </li>
        <li class="breadcrumb-item active w3-text-white">Jumalan, laupiaan armahtajan nimeen</li>
      </ol>
    </div><!-- Content Row -->
    <div class="row">
      <!-- Sidebar Column -->
      <div class="col-lg-3 mb-4" id="Sideb">
        <div class="list-group">
          <a href="#" class="list-group-item w3-theme">SISÄLLYSLUETTELO</a> <a href="kohti.htm"
          class="list-group-item w3-theme-l3 w3-hover-white">ALKUSANAT</a> <a href="merkitse.htm"
          class="list-group-item w3-theme-l3 w3-hover-white">MITÄ ISLAM MERKITSEE</a> <a href=
          "tottele.htm" class="list-group-item w3-theme-l3 w3-hover-white">USKO JA
          TOTTELEVAISUUS</a> <a href="profeetat.htm" class=
          "list-group-item w3-theme-l3 w3-hover-white">PROFEETAT</a> <a href="uskon.htm" class=
          "list-group-item w3-theme-l3 w3-hover-white">USKON KAPPALEET</a> <a href="rukous.htm"
          class="list-group-item w3-theme-l3 w3-hover-white">RUKOUS JA PALVELEMINEN</a> <a href=
          "din.htm" class="list-group-item w3-theme-l3 w3-hover-white">DIN JA SHARI'A</a> <a href=
          "sharia.htm" class="list-group-item w3-theme-l3 w3-hover-white">SHARI'AN PERIAATTEET</a>
          <a href="../../subok.html" class="list-group-item w3-theme-l4 w3-hover-white">Muita
          kirjoja</a>
        </div>
      </div><!-- Content Column -->
      <div class="col-lg-9 mb-4">
        <h3>MITÄ ISLAM MERKITSEE</h3>
        <div class="division">
          <p>Kaikki maailman uskonnot ovat saaneet nimensä joko perustajansa tai sen yhteisön tai
          kansakunnan mukaan, jonka keskuudessa ne ovat syntyneet. Kristinusko esimerkiksi on
          saanut nimensä profeetta Jeesus Kristuksen mukaan; buddhismi perustajansa Gautama Buddhan
          mukaan; zarathustralaisuus Zarathustran mukaan; ja juutalaisuus, juutalaisten uskonto,
          Juudaan heimon (Juudean maasta) mukaan, jonka keskuudessa se syntyi. Samoin on muiden
          uskontojen laita, mutta islam on tässä suhteessa poikkeus. Tämän uskonnon ainutlaatuisena
          erityispiirteenä on se, että se ei mitenkään liity johonkin määrättyyn henkilöön, kansaan
          tai maahan. Se ei myöskään ole ihmismielen tuote. Se on yleismaailmallinen uskonto, jonka
          tavoitteena on luoda ja kehittää ihmisessä islamin laatua ja asenteita.</p>
          <p>Islam on itse asiassa attributiivinen ilmaus. Kuka tahansa, jolla on tämä ominaisuus,
          kuuluipa hän mihin tahansa rotuun, yhteisöön, maahan tai heimoon, on muslimi. Koraanin,
          muslimien pyhän kirjan mukaan jokaisen kansan joukossa on kaikkina aikoina ollut hyviä ja
          oikeudenmukaisia ihmisiä, joilla on ollut tämä ominaisuus ja kaikki he olivat tai ovat
          muslimeja.</p>
          <p>Tämä herättää itsestään kysymyksen: Mitä islam tarkoittaa? Ja kuka on muslimi?</p>
          <h4>ISLAM - MITÄ SE TARKOITTAA?</h4>
          <p>Islam on arabiankielinen sana, joka tarkoittaa alistumista, antautumista ja
          tottelemista. Uskontona islam merkitsee täydellistä antautumista
          <strong>Allah</strong>ille ja tottelevaisuutta Hänelle - tästä syystä sitä kutsutaan
          nimellä ISLAM.</p>
          <p>Jokainen voi havaita, että maailmankaikkeus, jossa elämme, on järjestystä rakastava
          maailmankaikkeus. Kaikki, mitä maailmankaikkeuteen kuuluu, on lakien alaista. Kaikelle on
          varattu oma paikkansa suurenmoisessa järjestelmässä, joka toimii loistavalla tavalla.
          Aurinko, kuu, tähdet ja ise asiassa kaikki taivaankappaleet kytkeytyvät yhteen
          loistavaksi järjestelmäksi. Ne seuraavat muuttumatonta lakia eivätkä poikkea hiukkaakaan
          niille määrätyltä radalta. Maa pyörii akselinsa ympäri ja seuraa aurinkoa kiertäessään
          tunnontarkasti sille säädettyä tietä. Samalla tavoin kaikki muukin maailmassa, pienistä
          kieppuvista elektroneista mahtavaan tähtisumuun seuraa väistämättömästi omia lakejaan.
          Materia, energia ja elämä tottelevat kaikki omia lakejaan ja kasvavat, muuttuvat, elävät
          ja kuolevat noiden lakien mukaisesti. Inhimillisessä maailmassakin luonnon lait ovat
          ilmeiset. Ihmisen syntymää, kasvamista ja elämää säätelee joukko biologisia lakeja. Hän
          saa elatuksensa luonnosta muuttumattoman lain mukaisesti. Kaikkia hänen ruumiinsa elimiä
          pienimmistä kudoksista sydämeen ja aivoihin hallitsevat niitä varten säädetyt lait.
          Lyhyesti sanottuna maailmankaikkeutemme on lakien hallitsema ja kaikki, mitä siinä on,
          seuraa sille määrättyä suuntaa.</p>
          <p>Tämä voimakas, kaikkialle tunkeutuva laki, joka hallitsee kaikkea maailmankaikkeuteen
          sisältyvää, pienimmistä pölyhiukkasista taivaanlaen linnunrataan, on Jumalan,
          maailmankaikkeuden Luojan ja Hallitsijan, laki. Koska kaikki luotu tottelee Jumalan
          lakia, koko maailmankaikkeus noudattaa siten islamia, sillä islam merkitsee juuri
          <strong>Allah</strong>in, maailmankaikkeuden Luojan, tottelemista ja alistumista Hänen
          tahtoonsa. Aurinko, kuu, maa ja kaikki muut taivaankappaleet ovat siten muslimeja. Sama
          koskee ilmaa, vettä ja lämpöä, kiviä, puita ja eläimiä. Maailmankaikkeudessa kaikki
          tottelevat Jumalaa alistumalla hänen lakeihinsa ja maailmankaikkeus on siten muslimi.
          Jopa ihminen, joka kieltäytyy uskomasta Jumalaan tai palvelee muita kuin
          <strong>Allah</strong>ia, on pakostakin "muslimi", mitä tulee hänen ruumiilliseen
          olemassaoloonsa. Koko hänen elämänsä siittämisen hetkestä ruumiin muuttumiseen pölyksi
          kuoleman jälkeen, ja hänen lihastensa jokainen kudos ja hänen ruumiinsa jokainen jäsen
          seuraa Jumalan kullekin määräämää lakia. Juuri hänen kielensä, joka tietämättömyydessään
          haluaa kieltää Jumalan tai puhua monijumaluuden puolesta, on perimmäiseltä luonnoltaan
          'muslimi'. Hänen päänsä, jolla hän kevytmielisesti kumartaa muille kuin Toinen
          islam-sanan kirjaimellinen merkitys on "rauha" ja tämä merkitsee sitä, että ruumiin ja
          sielun rauhan voi saavuttaa vain alistumalla <strong>Allah</strong>in tahtoon ja
          tottelemalla häntä. Sellainen elämä tottelevaisuudessa tuo sydämeen rauhan ja
          vakiinnuttaa todellisen rauhan koko yhteiskuntaan.</p>
          <p><strong>Allah</strong>ille, on synnynnäisesti muslimi. Hänen sydämensä, joka
          tietämättömyyttään rakastaa ja palvelee muita, on "muslimin" vaistonomaisesti. Nämä
          kaikki tottelevat jumalallista lakia ja niiden toimintaa säätelevät vain tämän lain
          käskyt.</p>
          <p>Tutkikaamme nyt ongelmaa toiselta näkökannalta. Ihmisen rakenne on sellainen, että
          hänessä on kaksi puolta, kaksi erillistä toimialaa. Toinen on se, missä jumalallinen laki
          säätelee häntä täydellisesti. Hän ei voi muuttaa sitä tai väistyä siitä askeltakaan. Hän
          ei voi myöskään välttyä siltä millään tavoin. Tosiasiassa hän on kuten muutkin luodut,
          täysin luonnon lain käsissä ja hänen on pakko noudattaa sitä. Mutta hänellä on muitakin
          toimialoja. Hänelle on annettu järki ja ymmärrys. Hänellä on kyky ajatella ja muodostaa
          mielipiteitä, valita ja hylätä, hyväksyä ja torjua luotaa. Hän voi vapaasti valita
          elämänsä suunnan. Hän voi ottaa vastaan minkä tahansa uskonnon, omaksua minkä tahansa
          suunnan elämälleen ja muovata elämänsä haluamiensa ideologioiden mukaan. Hän voi laatia
          omat käyttäytymissääntönsä tai hyväksyä jonkin muiden muotoileman. Hänelle on annettu
          vapaa tahto ja hän voi hahmottaa käyttäytymiselleen oman suuntansa. Tässä viimeisessä
          suhteessa hänelle on, päin vastoin kuin muille luoduille, annettu ajatuksen, valinnan ja
          toiminnan vapaus. Nämä molemmat puolet ovat selvästi samanaikaisesti olemassa ihmisen
          elämässä.</p>
          <p>Mitä tulee ensimmäiseen, hän on kuten kaikki muutkin luodut, synnynnäinen muslimi.
          Mitä tulee toiseen puoleen, hän voi vapaasti tulla muslimiksi tai olla tulematta. Tässä
          asiassa hänelle on annettu valinnanvapaus - ja tapa miten ihminen käyttää tätä vapautta
          jakaa ihmiskunnan kahteen ryhmään; uskoviin ja epäuskoviin. Yksilöstä, joka valitsee
          Luojansa tunnustamisen, hyväksyy hänet todelliseksi Herrakseen, rehellisesti ja
          vilpittömästi alistuu hänen lakeihinsa ja käskyihinsä ja seuraa lakia, jonka Jumala on
          ilmoittanut ihmiselle hänen yksilöllistä ja sosiaalista elämäänsä varten, tulee täten
          täydellinen muslimi. Hän on, voisimme sanoa, saavuttanut täydellisyyden islamissa
          päättäessään tietoisesti totella Jumalaa alueella, millä hänellä oli vapaus valita. Hänen
          koko elämänsä on nyt alistumista Jumalan tahtoon eikä hänen persoonallisuudessaan ole
          mitään ristiriitaa. Hän on täydellinen muslimi ja hänen islaminsa on täydellinen - sillä,
          kun hän alistaa itsensä kokonaan <strong>Allah</strong>in tahdolle, tämä on islamia eikä
          mitään muuta kuin islamia.</p>
          <p>Hän on nyt antautunut Hänelle, jota hän oli jo alitajuisesti totellut. Hän on nyt
          halukkaasti tarjonnut tottelevaisuuttaan Herralle, jolle hän jo alitajuisesti osoitti
          tottelevaisuutta. Hänen tietonsa on nyt todellista, sillä hän on tunnustanut olevaisen,
          joka on antanut hänelle kyvyn oppia ja tietää. Nyt hänen järkensä ja harkintansa ovat
          tasapainossa - sillä hän on aivan oikein päättänyt totella Häntä, joka antoi hänelle
          kyvyn ajatella ja harkita. Hänen kielensä pysyy myös totuudessa, sillä se ilmaisee
          vakaumuksella tunnustuksensa Herralle, joka antoi hänelle puhekyvyn. Nyt hänen koko
          olemuksensa on totuuden ruumiillistuma, sillä hän tottelee kaikilla elämänsä
          toimialoilla, tietoisesti tai tahtomattaan, saman Ainoan Jumalan lakeja - Jumalan,
          maailmankaikkeuden Herran. Nyt hänellä on rauha koko maailmankaikkeuden kanssa, sillä hän
          palvelee Häntä, jota koko maailmankaikkeus palvelee. Sellainen ihminen on Jumalan
          sijainen maan päällä. Koko maailma on häntä varten ja hän on Jumalaa varten.</p>
          <h4>KUFRIN OMINAISUUDET</h4>
          <p>Vastakohtana ylläkuvatulle ihmiselle on ihminen joka, vaikka onkin synnynnäinen
          muslimi ja pysyy sellaisena alitajuisesti koko elämänsä ajan, ei käytä harkintakykyään,
          järkeään ja vaistoaan tunnustaakseen Herransa ja Luojansa, ja joka väärinkäyttää
          valinnanvapauttaan valitsemalla Jumalan kieltämisen. Sellaisesta ihmisestä tulee
          epäuskova - arabian kielellä kafir.</p>
          <p>Kufr merkitsee kirjaimellisesti "peittää" tai "kätkeä". Ihmistä, joka kieltää Jumalan,
          kutsutaan nimellä Kafir (kätkijä), koska hän kätkee epäuskollaan sen, mikä on
          synnynnäistä hänen luonnossaan ja palsamoituna hänen sielussaan - sillä totisesti hänen
          luontonsa on vaistomaisesti "islamin" täyttämä. Hänen koko ruumiinsa, sen jokainen jänne
          ja kudos, toimii totellen tuota vaistoa. Jokainen olemassaolon hiukkanen - elollinen tai
          eloton - toimii "islamin" mukaisesti ja täyttää tehtävää, johon se on määrätty. Mutta
          tämän ihmisen näkökyky on samentunut, hänen älynsä on kääritty sumuun, eikä hän kykyne
          näkemään sitä, mikä on ilmeistä. Hänen oma luonstonsa on kätketty hänen omilta silmiltään
          ja hän ajattelee ja toimii jättäen sen täysin huomiotta. Hän vieraantuu todellisuudesta
          ja hapuilee pimeässä - sellainen on kufr luonnoltaan.</p>
          <p>Kufr on eräs tietämättömyyden muoto, itse asiassa se on tietämättömyys. Mikä
          tietämättömyys voi olla suurempi kuin se, että on tietämätön Jumalasta, Luojasta,
          maailmankaikkeuden Herrasta? Ihminen katselee luonnon mahtavaa panoraamaa, hienoa
          mekanismia, joka on keskeytymättä käynnissä - hän katselee tätä valtavaa koneistoa, mutta
          ei tiedä, kuka on sen Luoja ja Johtaja. Hän katsoo omaa ruumistaan, ihmeellistä
          organismia, joka toimii suurenmoisella tavalla, ja käyttää sitä omien tarkoitusperiensä
          saavuttamiseen, mutta ei pysty käsittämään Voimaa, joka sen loi, Insinööriä, joka
          suunnitteli ja valmisti tämän koneen, Luojaa , joka teki tämän ainutlaatuisen elollisen
          olennon elottomista aineista: hiilestä, kalkista, soodasta ja muusta sen kaltaisesta Hän
          on todistamassa suurenmoista suunnitelmaa maailmankaikkeudessa - mutta ei pysty näkemään
          sen Suunnittelijaa. Hän näkee suurta kauneutta ja sopusointua sen toimintatavassa - mutta
          ei kaiken tämän Luojaa. Hän havaitsee ihmeellisiä suunnitelmia luonnossa - mutta ei
          niiden Suunnittelijaa! Maailmankaikkudessa kaikkialla ympärillään hän havaitsee
          erinomaisia näytteitä taitavuudesta tieteiden ja viisauden, matematiikan ja
          insinööritaidon, suunnittelun ja tarkoituksenmukaisuuden alalla, mutta tekee itsensä
          sokeaksi Hänen suhteensa, joka loi koko tämän valtavan, käsittämättömän
          maailmankaikkeuden. Miten voi ihminen, joka on tehnyt itsensä sokeaksi tälle suurelle ja
          merkittävälle todellisuudelle, lähestyä tiedon todellisia näkymiä? Miten totuuden ja
          tiedon näköalat voivat avautua sellaiselle ihmiselle? Miten voi joku, joka aloittaa
          väärin, päästä oikeaan päämäärään? Hänen ei onnistu löytää Todellisuuden avainta. Oikea
          Tie pysyy kätkettynä häneltä ja kaikki hänen ponnistelunsa tieteiden ja taiteiden parissa
          eivät avaa hänelle totuuden ja viisauden valoa. Hän haparoi pimyedessä ja kompastelee
          tietämättömyyden hämärässä.</p>
          <p>Eikä vain kaikkea tätä; kufr on myös tyrannia, ei, pahin tyrannioista. Ja mitä on
          'tyrannia'? Se on väkivallan ja voiman julmaa ja epäoikeudenmukaista käyttöä. Jos joku
          pakotetaan toimimaan epäoikeudenmukaisesti tai vastoin todellista luontoaan, todellista
          tahtoaan ja sisintä olemustaan, - se on tyranniaa, alusta loppuun.</p>
          <p>Olemme nähneet, että kaikki mitä maailmankaikkeudessa on, tottelee Jumalaa, Luojaa.
          Totteleminen, eläminen Hänen tahtonsa ja lakiensa mukaisesti tai (täsmällisemmin
          sanottuna) muslimina oleminen on synnynnäistä sen todellisessa luonnossa. Jumala on
          antanut ihmiselle vallan hallita näitä asioita, jotta niitä käytettäisiin Hänen tahtonsa
          täyttämiseen, ei päinvastaisiin tarkoituksiin. Mutta se, joka on tottelematon Jumalalle,
          ja sortuu kufriksi, on henkilö, joka syyllistyy suurimpaan vääryyteen, sillä hän käyttää
          kaikkia ruumiinsa ja mielensä kykyjä kapinoidakseen luonnonjärjestystä vastaan, ja
          muuttuu vastahakoiseksi välineeksi tottelemattomuuden näytelmässä. Hän pakottaa päänsä
          kumartamaan muita jumalia kuin Jumalaa ja hellii sydämeessään rakkautta, kunnioitusta ja
          pelkoa muita voimia kohtaan täysin välittämättä näiden elinten vaistomaisesta
          kutsumuksesta. Hän käyttää omia voimiaan ja kaikkia niitä asioita, jotka ovat hänen
          hallussaan vastustakseen siten Jumalan nimenomaista Tahtoa vakiinnuttaen siten tyrannian.
          Voiko olla suurempaa vääryyttä, tyranniaa ja julmuutta kuin mitä tämä ihminen osoittaa
          alistaen kaiken ja väärinkäyttäen kaikkea auringon alla pakottaessaan ne järjestykseen,
          joka on luontoa ja oikeudenmukaisuutta vastaan?</p>
          <p>Kufr ei ole ainoastaan tyranniaa; se on, lievästi sanottuna, ilmeistä kapinaa,
          kiittämättömyyttä ja uskottomuutta. Loppujen lopuksi, mikä on ihmisten todellisuus? Mitä
          ovat hänen voimansa ja arvovaltansa? Onko hän itse mielensä, sydämensä, sielunsa ja
          ruumiinsa muiden elinten luoja - vai onko Jumalaluonut ne? Kuka on varustanut kaikki
          voimat ja energiat palvelemaan ihmistä - ihmistä vai Jumalaa? Jos jumalaja vain Jumala on
          luonut kaiken, kenelle se sitten kuuluu? Kuka on sen oikea omistaja? Kuka on oikea
          hallitsija? Totisesti, se on Jumala , eikä kukaan muu. Ja jos Jumala on Luoja, Herra ja
          Hallitsija, kuka silloin on suurempi kapinallinen kuin ihminen, joka käyttää Jumalan
          luomakuntaa Hänen pyhiä määräyksiään vastaan - joka kääntää mielensä Jumalaa vastaan,
          hautoo sydämessään ajatuksia Häntä vastaan. Jos palvelija pettää isäntänsä, hänet
          julistetaan epäluotettavaksi. Jos upseeri on epälojaali valtiota kohtaan, hänet
          julistetaan petturiksi ja luopioksi. Jos joku pettää hyväntekijäänsä, hänet tuomitaan
          epäröimättä kiittämättömyydestä. Mutta vetääkö tämä petos, tämä kiittämättömyys, tämä
          kapinointi mitenkään vertoja sille, mitä uskottoman kufr saa aikaan. Kuka on loppujen
          lopuksi kaiken voiman ja arvovallan lähde? Kuka antoi ihmiselle voimavarojen
          hallintavallan? Kuka ylensi ihmisen arvovaltaiseen ja tärkeään asemaan? Kaikki mitä
          ihmisellä on ja kaikki mitä hän käyttää toisten hyväksi, on lahja Jumalalta. Suurin
          velvollisuus, mitä ihmisellä on maan päällä, on hänen velvollisuutensa vahempiaan kohtaa.
          Mutta kuka on juurruttanut rakkauden lapsia kohtaan vanhempien sydämeen? Kuka lahjoitti
          äidille halun ja voiman kasvattaa, elättää ja ruokkia lapsiaan? Kuka innoitti vanhemmissa
          taipumusta käyttää kaikki hallussaan oleva lastensa hyvinvoinnin hyväksi. Hetken ajattelu
          paljastaa, että Jumala on ihmisen suurin hyväntekijä. Hän on Luoja, Herra, Ravitsija ja
          Ylläpitäjä, sekä todellinen Kuningas ja Hallitsija. Ja kun Jumalan asema ihmisen nähden
          on tällainen, mikä olisi suurempi petos, kiittämättömyys, kapinoiti ja kavaltaminen kuin
          kufr , jonka kautta ihminen kieltää todellisen Herransa ja Hallitsijansa ja on
          tottelematon Häntä kohtaan?</p>
          <p>Ei pidä kuvitella, että ihminen antautumalla kufriin vahingoittaisi tai voisi
          vahingoittaa Jumalaa jollakin tavoin. Ei, ei alkuunkaan. Vähäpätöinen täplä pinen pallon
          pinnalla rajattomassa maailmankaikkeudessa - sitähän ihminen on -mitä vahinkoa hän voisi
          aiheuttaa maailmankaikkeuden Herralle, jonka alueet ovat niin suunnattomat, ettemme ole
          vielä pystyneet tutkimaan niiden rajoja edes kaikkein vahvimmalla telskoopilla; jonka
          valta on niin suuri, että lukemattomat taivaankappaleet kuten Maa, Kuu, Aurinko ja tähdet
          kieppuvat Hänen käskystään kuin pienet pallot; jonka rikkaudet ovat niin suunnattomat,
          että Hän on koko maailmankaikkeuden ainoa isäntä; ja joka huolehtii kaikkien tarpeista
          ilman, että Hänellä olisi ketään, joka huolehtisi Hänestä! Ihmisen kapina Häntä vastaan
          ei voi vahingoittaa Häntä; toisaalta taas ihminen tottelemattomuudessaan astuu lopullisen
          tuhon ja häpeän tielle.</p>
          <p>Tämän totuuden kieltämisen ja sitä vastaan kapinoinnin väistämätön seuraus on
          epäonnistuminen elämän lopullisten ihanteiden tavoittamisessa. Sellainen kapinallinen ei
          koskaan löydä todellisen tiedon tai näkemyksen hiukkastakaan sillä tieto, joka ei onnistu
          paljastamaan omaa Luojaansa ei voi paljastaa totuutta. Sellaisen ihmisen äly ja
          harkintakyky pettävät aina; sillä järki, joka erehtyy oman Luojansa suhteen ei voi
          valaista elämän teitä. Sellaista ihmistä kohtaa epäonnistuminen kaikissa hänen elämänsä
          vaiheissa. Hänen moraalinsa, hänen yhteiskunnallinen ja sosiaalinen elämänsä, hänen
          taistelunsa toimeentulon ja perhe-elämän puolesta, lyhyesti sanottuna hänen koko elämänsä
          on sekaisin. Hän levittää hämminkiä ja epäjärjestystä maan päällä. Hän tulee, ilman
          vähintäkään omantunnonpistosta vuodattamaan verta, loukkaamaan toisten ihmisten
          oikeuksia, olemaan julma heitä kohtaan ja luomaan epäjärjestystä ja tuhoa maailmassa.
          Hänen turmeltuneet ajatuksensa ja kunnianhimonsa, hänen hämärtynyt näkemyksensä ja
          epäjärjestykseen joutunut arvoasteikkonsa ja hänen pahaa ennustava toimintansa tekevät
          elämän katkeraksi hänelle ja kaikille hänen ympärillään oleville. Sellainen ihminen
          tuhoaa elämisen rauhan ja tasapainon maan päältä. Ja tulevassa elämässä hänet tuomitaan
          rikoksista, jotka hän teki luontoaan, voimiaan ja kykyjään kohtaan. Hänen ruumiinsa
          jokainen elin - itse aivot, silmät, nenä, kädet ja jalat - tulee valittamaan rikoksista
          ja julmuuksista, joihin hän on syyllistynyt niitä kohtaan. Hänen ruumiinsa jokainen kudos
          kantelee hänestä Jumalalle, joka, koska on itse oikeuden lähde, määrää hänelle
          ansaitsemansa täyden rangaistuksen. Tämä on kufrin häpeällinen seuraus. Se johtaa
          lopullisen epäonnistumisen umpikujaan sekä tässä että tuonpuoleisessa elämässä.</p>
          <h4>ISLAMIN SIUNAUKSET</h4>
          <p>Tarkasteltuamme kufrin pahuutta ja huonoja puolia siirrymme nyt tutkimaan hiukan
          islamin siunauksia.</p>
          <p>Löydät sinua ympäröivästä maailmasta ja oman itsesi pienestä kuningaskunnasta
          lukemattomia osoituksia Jumalan voimasta. Tämä valtava maailmankaikkeus, joka toimii
          keskeytyksittä verrattoman hyvässä järjestyksessä ja muuttumattoman lain mukaisesti,
          todistaa sinänsä tosiasian, että sen Suunnittelija, Luoja ja Hallitsija on Kaikkivaltias
          ja Kaikkivoimainen olevainen, jolla on loputon, kaikenkäsittävä ja rajaton viisaus ja
          jonka viisaus on täydellinen, ja jota mikään maailmankaikkeudessa ei uskalla uhmata.
          Ihmisen, niinkuin jokaisen muunkin maailmankaikkeuden luodun, todelliseen luontoon kuuluu
          totella Häntä. Tosiasiassa hän tietämättään tottelee Hänen lakiaan päivästä päivään,
          koska sillä hetkellä kun hän toimii tätä lakia vastaan, hän asettuu alttiiksi kuolemalle
          ja tuholle. Tämä on luonnon laki, meidän jokapäiväinen käytäntömme.</p>
          <p>Sen lisäksi, että Jumala on antanut ihmiselle kyvyn hankkia tietoa, ajattelu- ja
          harkintakyvyn, ja kyvyn erottaa oikea ja väärä, Hän on suonut ihmiselle tietyn määrän
          tahdon- ja toiminnanvapautta. Tähän vapauteen sisältyy ihmisen todellinen koe; hänen
          tietonsa, viisautensa, harkintakykynsä ja tahdon- ja toiminnanvapautensa tutkitaan ja
          punnitaan. Tässä kokeessa ihmistä ei ole vaadittu seuraamaan jotakin määrättyä suuntaa,
          sillä pakko tekisi tyhjäksi kokeen varsinaisen päivämäärän. Onhan selvää, että jos
          tutkittava pakotetaan tutkinnossa kirjoittamaan määrätty vastaus kuhunkin kysymykseen,
          tutkinnosta ei ole mitään hyötyä. Ansiot voidaan arvioida kunnolla vain jos tutkittava
          vastaa kysymyksiin vapaasti omien tietojensa ja ymmärryksensä mukaisesti. Jos vastaukset
          ovat oikein, asianomainen menestyy ja voi tulevaisuudessa edetä; jos taas vastaukset ovat
          väärin, hän epäonnistuu, ja tämä epäonnistuminen katkaisee etenemisen mahdollisuudet.
          Samanlainen on tilanne, jonka eteen ihminen joutuu tässä maailmassa. Jumala on antanut
          hänelle tahdon- ja toiminnanvapauden niin, että hän voi vapaasti valita minkä tahansa
          asenteen hän haluaa ja mitä pitää itselleen sopivana - islamin tai kufrin.</p>
          <p>Toisaalta meillä on siten ihminen, joka ei ymmärrä omaa luontoaan sen enempää kuin
          maailmankaikkeudenkaan luontoa. Hän ei kykene tunnistamaan oikeaa Herraansa eikä Hänen
          ominaisuuksiaan ja käyttää väärin vapauttaan seuraten tottelemattomuuden ja kapinan
          tietä. Sellainen ihminen on epäonnistunut tietojensa, älynsä ja velvollisuudentuntonsa
          kokeessa. Hänen ei ole onnistunut saavuttaa vaadittua tasoa eikä hän ansaise parempaa
          kohtaloa kuin mistä edellä on puhuttu.</p>
          <p>Toisella puolen taas on toinen ihminen, joka selviytyy menestyksellisesti kokeestaan.
          Käyttäen oikealla tavalla tietojaan ja älyään hän tunnistaa Luojansa, panee uskonsa
          Häneen ja, vaikka mikään ei pakota häntä siihen, valitsee Jumalan tottelemisen tien. Hän
          ei erehdy valitessaan oikeata tietä vaikka hänellä on valta kallistua pahan puoleen. Hän
          ymmärtää omaa luontoaan ja tajuaa sen lait ja todellisuuden, ja valitsee huolimatta
          vallastaan ja vapaudestaan valita minkä tien tahansa, hän valitsee Jumalan, Luojan
          tottelemisen ja uskollisuuden tien. Hän menestyy kokeessa, koska hän on käyttänyt
          oikealla tavalla älyään ja kaikkia muita kykyjään. Hän käyttää silmiään nähdäkseen
          todellisuuden, korviaan kuullakseen totuuden, järkeään muodostaakseen oikeat mielipiteet,
          ja hän panee koko sydämensä ja sielunsa valitsemansa oikean tien seuraamiseen. Hän
          valitsee totuuden, näkee todellisuuden ja alistuu halukkaasti ja iloisesti Herransa ja
          Mestarinsa tahtoon. Hän on älykäs, totuudenmukainen ja velvollisuudentuntoinen, sillä hän
          on valinnut valon pimeyden sijasta, ja nähtyään todellisuuden valon, vastannut sen
          kutsuun halukkaasti ja innokkaasti. Siten hän on osoittanut käytöksellään ettei hän ole
          vain Toduuden etsijä, vaan hän on myös sen tuntija ja palvelija. Totisesti, hän on
          oikella tiellä ja sellainen ihminen on määrätty onnistumaan tässä maailmassa ja
          tuonpuoleisessa.</p>
          <p>Sellainen ihminen valitsee aina Oikean menettelytavan kaikilla tiedon ja toiminan
          aloilla. Ihminen, joka tuntee Jumalan ja Hänen kaikki ominaisuutensa, tuntee yhtä hyvin
          Todellisuuden alun kuin sen äärimmäisen lopunkin. Häntä ei voida koskaan johtaa harhaa,
          sillä hän astuu jo ensimmäisen akselensa oikealla tiellä ja on varma elämänsä matkan
          suunnasta ja päämäärästä.</p>
          <p>Filosofian alalla hän pohtii maailmankaikkeuden salaisuuksia, yrittää päästä perille
          luonnon ihmeistä, mutta toisin kuin epäuskoinen filosofi hän ei eksy epäilysten
          labyrinttiin. Koska jumalallinen näkemys valaisee hänen tietään, hänen jokainen
          askeleensa osuu oikeaan. Luonnontieteiden alalla hän pyrkii tuntemaan luonnon lait,
          keksimään maan salaiset aarteet ja suuntaamaan kaikki tähän asti tuntemattomat mielen ja
          materian voimat ihmiskunnan olotilan parantamiseen. Hän tekee parhaansa tutkiakseen
          kaikkia tiedon ja voiman aloja ja käyttääkseen kaiken, mitä maan päällä ja taivaissa on,
          ihmiskunnan hyväksi. Kaikissa tutkimuksen vaiheissa hänen tietoisuutensa Jumalan
          olemassaolosta säästää hänet käyttämästä tiedettä ja tieteellisiä menetelmiä pahoihin ja
          turmiollisiin tarkoituksiin. Hän ei koskaan kuvittele olevansa kaikkien näiden
          tarkoitusperien herra, kersku olevansa luonnon valloittaja, väitä itsellään olevan
          Jumalan ja hallitsijan vallan ja elättäen kunnianhimoa kääntää maailma ylösalaisin ja
          vakiinnuttaa yliherruutensa kaiken ja kaikkien suhteen millä hyvänsä keinolla.
          Muslimitiedemies ei koskaan omaksu sellaista kapinallista ja uhmaavaa asennetta - vain
          kafirtiedemies voi joutua sellaisten harhakuvien uhriksi ja antautua niiden valtaa
          asettaen siten koko ihmiskunnan täydellisen tuhon ja hävityksen vaaraan.<a id="bi1" href=
          "#i1">(1)</a>. Muslimitiedemies taas käyttätyy täysin toisin. Mitä syvällisemmät hänen
          tietonsa tieteestä ovat, sitä lujempi on hänen uskonsa Jumalaan. Hän painaa päänsä
          kiitollisuudesta Hänen edessään. Hän tuntee, että koska hänen Herransa on siunannut hänta
          tavallista suuremmalla vallalla ja tiedolla, hänen täytyy ponnistella kaikin voimin oman
          etunsa ja ihmiskunnan etujen takia. Ylimielisyyden sijasta hänellä on nöyryyttä. Vallasta
          juopumisen sijasta hän tuntee voimakasta halua palvella ihmiskuntaa. Hänen vapautensa ei
          ole hillitöntä. Häntä ohjaavat moraalisuuden opit ja jumalallinen ilmoitus. Hänen
          käsissään tieteestä tulisi tuhoavan aseen sijasta inhimillisen hyvinvoinnin ja moraalisen
          elpymisen välikappale. Tämä on tapa, millä hän ilmaisee Herralleen kiitollisuutta ihmisen
          saamista lahjoista ja siunauksista.</p>
          <p>Johtava filosofi Bertrand Russel kirjoittaa:</p>
          <blockquote>
            <div>
              "Yleisesi puhuen olemme keskellä kilpajuoksua ihmisen välikappaletta koskevien
              taitojen ja tarkoitusperiä koskevan inhimillisen päättömyyden välillä, jokainen
              niiden saavuttamiseen tarvittavan taidon lisäys on pahasta. Ihmiskunta on tähän asti
              säilynyt hengissä tietämättömyyden ja epäpätevyyden ansiosta, mutta jos tieto ja
              pätevyys yhdistetään päättömyyteen, hengissä säilymisestä ei ole mitään varmuutta.
              Tieto on valtaa, mutta valtaa voidaan käyttää niin pahaan kuin hyväänkin. Tästä
              seuraa, että ellei ihminen kasva viisaudessa yhtä paljon kuin tiedossa, tiedon
              lisääntyminen merkitsee murheen lisääntymistä."<br>
              (Impact of Science on society, s. 120-21 vapaasti suomennettuna)
            </div>
          </blockquote>
          <p>Toinen johtava filosofi on ilmaissut paradoksin näin:</p>
          <blockquote>
            <div>
              Meidät opetetaan lentämään ilmassa kuin linnut ja uimaan vedessä kuin kalat, mutta
              sitä, miten meidän tulisi elää maan päällä, emme tiedä."<br>
              (Joadin lainaus teoksessa Counter Attack from the East, s. 28, vapaasti
              suomennettuna).
            </div>
          </blockquote>
          <p>Samalla tavoin muslimi ei jää jälkeen kafirista millään alalla, oli sitten kysymys
          historiasta, taloustieteistä, valtiotieteestä, oikeustieteestä ja muista tieteiden ja
          taiteiden lajeista, mutta heidän näkökulmansa ja tämän seurauksena heidän modus
          operandinsa (toimintatapansa) eroavat suuresti toisistaan. Muslimi tutkii jokaista
          tiedonalaa oikeasta näkökulmasta, ponnistelee oikeaan tarkoitusperään ja päätyy oikeihin
          johtopäätöksiin. Historian alalla hän tekee oikeat päätelmät ihmisen aikaisemmista
          kokemuksista ja löytää kulttuurien rappeutumisen ja tuhon todelliset syyt. Hän yrittää
          hyötyä kaikesta siitä, mikä oli hyvää ja oikeata menneysyydessä ja välttää tunnontarkasti
          kaikkea, mikä johti kansakuntien rappeutumiseen ja tuhoon. Politiikassa hänen ainoana
          tarkoitusperänään on vakiinnuttaa valtiomuoto, jossa rauha, oikeudenmukaisuus, veljeys ja
          hyvyys vallitsevat; jossa ihminen on ihmisen veli ja kunnioittaa hänen inhimillisyyttään;
          jossa ei ole minkäänlaista orjuutta tai häikäilemätöntä hyväksikäyttöä, jossa yksilön
          oikeuksia vaalitaan ja jossa valtiovaltaa pidetään Jumalan osoittaman luottamuksena ja
          käytetään kaikkien yhteiseksi hyväksi. Oikeustieteen alalla muslimin pyrkimyksenä on
          tehdä laista kaikkien - vallankin heikoimpien - todellinen suojelija ja oikeuden
          ruumiillistuma. Hän huolehtii siitä, että jokainen saa oman osansa, ja että ketään ei
          sorreta tai kohdella epäoikeudenmukaisesti. Hän kunnioittaa lakia, saa muutkin
          kunnioittamaan sitä ja huolehtii sen oikeudenmukaisesta ja tasa-arvoisesta käytöstä.</p>
          <p>Muslimin eettinen elämä on aina oleva täynnä jumalisuutta, hurskautta,
          oikeudenmukaisuutta ja totuudenrakkautta. Hän elää maailmassa uskoen siihen, että Jumala
          yksin on kaiken Herra, että kaikki mitä hän ja muut ihmiset omistavat, on Jumalan
          antamaa, että ne voimat, joita hänellä on ovat Jumalan hänen haltuunsa uskomia, ja että
          vapautta, joka hänelle on annettu, ei saa käyttää harkitsemattomasti, ja että on hänen
          omien etujensa mukaista käyttää sitä Jumalan Tahdon mukaisesti. Hän pitää aina mielessää,
          että eräänä päivänä hän palaa Herran luo ja joutuu tilille koko elämästään. Tietoisuus
          tilintekovelvollisuudesta pysyy aina lujasti hänen mielessään eikä hän koskaan käyttäydy
          huolettomasti ja vastuuttomasti.</p>
          <p>Ajatellaanpa tämän ihmisen loistavaa moraalisuutta, ihmisen, jonka elämää ohjaa tämä
          henkinen asennoituminen - hänen elämästään tulee elämä puhtaudessa, hurskaudessa,
          rakkaudessa ja epäitsekkyydessä. Hänestä tulee ihmiskunnan siunaus. Pahat ajatukset ja
          turmeltunut kunnianhimo eivät myrkytä hänen ajattelukykyään. Hän välttää näkemästä pahaa,
          kuulemasta pahaa ja tekemästä pahaa. Hän varoo kieltään eikä koskaan lausu valhetta. Hän
          ansaitsee elatuksensa hyvillä ja rehellisillä keinoilla ja pitää parempana nälkää kuin
          epäoikeudenmukaisesti tai riistämällä hankittua ravintoa. Hän ei milloinkaan osallistu
          sortoon tai ihmisen hengen tai kunnian väkivaltaiseen loukkaamiseen. Hän ei koskaan anna
          periksi pahalle, miten kalliiksi se hänelle tuleekin. Hän on hyvyyden ja jalouden
          ruumillistuma ja puolustaa oikeutta ja totuutta vieläpä oman henkensä kustannuksella. Hän
          kauhistuu kaikkia epäoikeudenmukaisuuden vivahteita ja puolustaa lujana totuutta,
          välittämättä vastoinkäymisten uhasta. Sellainen ihminen on huomioon otettava voima. Hän
          onnistuu pakostakin. Mikään maan päällä ei voi estää häntä tai tukkia hänen tietään.</p>
          <p>Hänestä tulee arvossapidetyin ja kunnioitetuin henkilö. Kukaan ei voi ohittaa häntä
          tässä suhteessa. Miten nöyryytys koskaan voisi kohdata henkilöä, joka ei ole valmis
          suosionosoituksia saadakseen kumartamaan päätään tai edes ojentamaan kättään kenenkään
          muun kuin Kaikkivaltiaan Jumalan, maailmankaikkeuden Hallitsijan, edessä?</p>
          <p>Hänestä tulee mitä vahvin ja tehokkain. Kukaan ei voi olla vahvempi kuin hän - sillä
          hän ei pelkää ketään muuta kuin Jumalaa, eikä etsi siunausta muilta kuin Häneltä. Mikä
          voima voisi saada hänet poikkeamaan oikealta tieltä? Mikä rikkaus voisi ostaa hänen
          uskollisuutensa? Mikä voisi muokata hänen omaatuntoaan? Mikä voima voisi hallita pakolla
          hänen käytöstään?</p>
          <p>Hänestä tulee varakkain ja rikkain. Kukaan maailmassa ei voi olla rikkaampi tai
          riippumatomampi kuin hän - sillä hän elää ankaran itsekurin, kylläisyyden ja
          tyytyväisyyden elämää. Hän ei ole aistillinen, ei himoilleen antautuva, eikä ahne. Hän on
          tyytyväinen mihin tahansa palkkaan, jonka hän ansaitsee rehellisesti ja
          oikeudenmukaisesti, ja vaikka hänen eteensä asetettaisiin kasoittain vääryydellä
          hankittya rikkautta, hän ei välittäisi edes vilkaista sitä, puhumattakaan siitä, että hän
          käyttäisi sitä hyväksee. Hänellä on sydämen rauha ja tyytyväisyys - ja mikä voi olla
          suurempi rikkaus kuin tämä?</p>
          <p>Hän on kunnioitettu, suosittu ja rakastettu. Kukaan ei voi olla rakastettavampi kuin
          hän - sillä hän elää hyvää tekevää ja hyväntahtoista elämää. Hän kohtelee
          oikeudenmukaisesti kaikkia, hoitaa tehtävänsä rehellisesti ja työskentelee vakaasti
          toisten edun hyväksi. Hän vetää luonnostaan puoleensa ihmisten sydämiä, ja he pitävät
          hänestä, rakastavat ja kunnioittavat häntä.</p>
          <p>Hän on luotetuin ja arvostetuin. Kukaan ei voi olla luotettavampi kuin hän - sillä hän
          ei petä luottamusta eikä hän myöskään poikkea oikeudenmukaisuudesta; hän pitää sanansa ja
          on reilu ja oikeudenmukainen kaikissa liiketoimissaan, sillä hän on varma siitä, että
          Jumala on läsnä kaikkialla alituisesti valvoen. Sanat eivät pysty kuvaamaan luttamusta ja
          hyvää tahtoa, mitä tälläinen ihminen muissa herättää. Voisiko olla ketään, joka ei
          luottaisi häneen? - Sellainen on muslimin elämä ja luonne.</p>
          <p>Jos muslimin todellinen luonto ymmärretään oikein, voidaa olla vakuuttuneita siitä,
          että hän ei voi elää nyöryytettynä, alennustilassa tai toisten ikeen alla. Hän on aina
          voitonpuolella että mikään mahti maailmassa voi lannistaa tai kukistaa häntä. Islam
          juurruttaa häneen ominaisuuksia, joita mikään viehätysvoima tai harhakuva ei voi saattaa
          varjoon.</p>
          <p>Ja elettyään arvostettua ja kunniallista elämää täällä maan päällä, hän palaa Luojansa
          luo, joka antaa hänelle tulvimalla valikoiduimpia siunauksiaan - sillä hän suoritti
          taitavasti velvollisuutensa, täytti tehtävänsä menestyksellisesti ja selviytyi kokeesta
          loistavasti. Hän menestyy tässä maailmassa ja elää tulevassa elämässä ikuisessa rauhassa,
          ilossa ja autuudessa.</p>
          <p>Tämä on islam, ihmisen luonnollinen uskonto. Uskonto, joka ei liity keneenkään
          henkilöön, kansaan, aikakauteen tai paikkaan. Se on luonnonmukainen tila, ihmisen
          uskonto. Kaikkina aikoina, kaikissa maissa ja kaikkien kansojen joukossa kaikki Jumalan
          tuntevat ja totuutta rakastavat ihmiset ovat uskoneet juuri tähän ja eläneet sen
          mukaisesti. He olivat kaikki muslimeja, riippumatta siitä, kutsuivatko he tätä tietä
          islamiksi tai joksikin muuksi. Mikä tahansa sen nimi olikin, se merkitsi islamia eikä
          mitään muuta kuin islamia.</p>
        </div>
        <h3 id="o10">SELITYKSET</h3>
        <div class="division">
          <p id="i1">1) Samanlaisessa tilanteessa on tämän päivän nykyaikainen ihminen. Tri Joad
          sanoo: "Tiede on antanut meille voimat, jotka sopisivat jumalille, ja niiden käyttämiseen
          me tarjoamme koulupojan tai villi-ihmisen mentaliteettia." <a href=
          "#bi1">Takaisin</a></p>
          <p class="ylos"><a href="#header">Takaisin ylös</a></p>
        </div>
      </div>
    </div><!-- /.row -->
  </div><!-- /.container -->
  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white" id="copyright"></p>
      <script>
        var d = new Date();
        var vuosi = d.getFullYear();
        var text = 'Copyright © 2000-';
        document.getElementById("copyright").innerHTML = text+vuosi+ " islamopas.com" ;
      </script> <noscript>
      <p class="m-0 text-center text-white">Copyright © 2000-2099 www.islamopas.com</p></noscript>
    </div><!-- /.container -->
  </footer><!-- Bootstrap core JavaScript -->
  <script src="../../vendor/jquery/jquery.min.js"></script> 
  <script src="../../vendor/bootstrap/js/bootstrap.bundle.min.js"></script>
</body>
</html>
