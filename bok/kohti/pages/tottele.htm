<!DOCTYPE html>
<html lang="fi">
<head>
  <meta name="generator" content="HTML Tidy for HTML5 for Windows version 5.6.0">
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="">
  <title>KOHTI ISLAMIN YMMÄRTÄMISTÄ</title><!-- Bootstrap core CSS -->
  <link href="../../vendor/bootstrap/css/bootstrap.min.css" rel="stylesheet" media="screen">
  <!-- Custom styles for this template -->
  <link href="../../css/bok.css" rel="stylesheet" media="screen">
  <link href="../../css/w3-theme-indigo.css" rel="stylesheet" media="screen">
  <link href="../../css/bok-print.css" rel="stylesheet" media="print">
</head>
<body>
  <!-- Navigation -->
  <nav class="navbar navbar-expand-lg navbar-dark bg-dark">
    <!-- fixed-top -->
    <div class="container">
      <a class="navbar-brand" href="http://islamopas.com">Islamopas.com</a> <button class=
      "navbar-toggler navbar-toggler-right" type="button" data-toggle="collapse" data-target=
      "#navbarResponsive" aria-controls="navbarResponsive" aria-expanded="false" aria-label=
      "Toggle navigation"><span class="navbar-toggler-icon">&nbsp;</span></button>
      <div class="collapse navbar-collapse" id="navbarResponsive">
        <ul class="navbar-nav ml-auto">
          <li class="nav-item">
            <a href="../../subok.html" class="nav-link">Muita kirjoja</a>
          </li>
        </ul>
      </div>
    </div>
  </nav><!-- Page Content -->
  <div class="container">
    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">KOHTI ISLAMIN YMMÄRTÄMISTÄ</h1>
    <!-- hide on screens smaller than md -->
    <div class="d-none d-md-block" id="breadcb">
      <ol class="breadcrumb w3-theme-l3">
        <li class="breadcrumb-item">
          <a href="../../subok.html" class="w3-text-white w3-hover-white">Kirjat</a>
        </li>
        <li class="breadcrumb-item active w3-text-white">Jumalan, laupiaan armahtajan nimeen</li>
      </ol>
    </div><!-- Content Row -->
    <div class="row">
      <!-- Sidebar Column -->
      <div class="col-lg-3 mb-4" id="Sideb">
        <div class="list-group">
          <a href="#" class="list-group-item w3-theme">SISÄLLYSLUETTELO</a> <a href="kohti.htm"
          class="list-group-item w3-theme-l3 w3-hover-white">ALKUSANAT</a> <a href="merkitse.htm"
          class="list-group-item w3-theme-l3 w3-hover-white">MITÄ ISLAM MERKITSEE</a> <a href=
          "tottele.htm" class="list-group-item w3-theme-l3 w3-hover-white">USKO JA
          TOTTELEVAISUUS</a> <a href="profeetat.htm" class=
          "list-group-item w3-theme-l3 w3-hover-white">PROFEETAT</a> <a href="uskon.htm" class=
          "list-group-item w3-theme-l3 w3-hover-white">USKON KAPPALEET</a> <a href="rukous.htm"
          class="list-group-item w3-theme-l3 w3-hover-white">RUKOUS JA PALVELEMINEN</a> <a href=
          "din.htm" class="list-group-item w3-theme-l3 w3-hover-white">DIN JA SHARI'A</a> <a href=
          "sharia.htm" class="list-group-item w3-theme-l3 w3-hover-white">SHARI'AN PERIAATTEET</a>
          <a href="../../subok.html" class="list-group-item w3-theme-l4 w3-hover-white">Muita
          kirjoja</a>
        </div>
      </div><!-- Content Column -->
      <div class="col-lg-9 mb-4">
        <h3 class="first">USKO JA TOTTELEVAISUUS</h3>
        <div class="division">
          <p>Islam merkitsee tottelevaisuutta Jumalalle. Terveellä talonpoikaisjärjellä ajateltuna
          tätä tottelevaisuutta ei voida noudattaa täysin, ellei tunneta joitakin elämän perustavia
          tosiasioita ja luottaa niihin lujasti. Mitä nämä tosiasiat ovat? Ja mitkä ovat ne
          olennaiset perusseikat, jotka ihmisen on tunnettava järjestääkseen elämänsä Jumalan Tien
          mukaiseksi? Tästä aiomme keskustella tässä luvussa.</p>
          <p>Ensinnäkin ihmisellä tulisi olla horjumaton usko Jumalan olemassaoloon, sillä ellei
          hänellä ole lujaa ja puhdasta uskoa Jumalan olemassaoloon, miten hän voi olla
          tottelevainen Hänelle?</p>
          <p>Lisäksi on tunnettava Jumalan ominaisuudet. Juuri Jumalan ominaisuuksien tunteminen
          tekee ihmiselle mahdolliseksi viljellä itsessään inhimillisyyden jaloimpia ominaisuuksia
          ja muodostaa elämänsä hyveelliseksi ja jumaliseksi. Jos ihminen ei tiedä, että on vain
          Yksi Ainoa Jumala, joka on maailmankaikkeuden Luoja, Halitsija ja Ylläpitäjä, että ei ole
          ketään, joka voisi jakaa Hänen kanssaan edes pientä hiukkasta jumalallisesta voimasta ja
          arvovallasta, hän joutuu väärien jumalien saaliiksi ja tarjoaa uskollisuuttaan heille
          anoakseen heidän suosiollisuuttaan. Mutta jos hän tuntee tawhidin (Jumalan ykseyden)
          jumalalliset ominaisuudet, ei ole pienintäkään mahdollisuutta, että hän joutuisi tämän
          harhakuvan uhriksi. Samoin, jos ihminen tietää, että Jumala ,on Kaikkialla läsnäoleva,
          Kaikkitietävä ja että Hän näkee, kuulee ja tietää kaiken, mitä me teemme julkisesti tai
          yksityisesti ei, vieläpä ilmaisemattomat ajatuksemmekin! miten hänellä olisi varaa olla
          tottelematon Jumalalle? Hän tuntee olevansa ikuisen valvonnan ja tahdon alaisena ja
          käyttäytyy siksi soveliaimmalla tavalla. Mutta se, joka ei tunne näitä Jumalan
          ominaisuuksia, saattaa tulla harhaan johdetuksi tietämättömyytensä takia, niin että hän
          on tottelematon Jumalalle. Näin on laita kaikkien Jumalan ominaisuuksien. Tosiasia on,
          että niitä ominaisuuksia ja piirteitä, joita ihmisellä tulee olla jos hän haluaa seurata
          islamin tietä, voidaan viljellä ja kehittää vain Jumalan ominaisuuksien syvällisen
          tuntemuksen pohjalta. Juuri Jumalan ominaisuuksien tunteminen puhdistaa ihmisen mielen ja
          sielun, hänen uskomuksensa, moraalinsa ja tekonsa. Ja pelkkä pintapuolinen tuntemus tai
          vain teoreettinen tieto näistä ominaisuuksista ei riitä edessä olevaan tehtävään siihen
          tarvitaan horjumaton vakuuttuneisuus, joka on syvästi juurtunut ihmisen sydämeen ja
          mieleen, niin että hän on turvassa väijyviltä epäilyiltä ja turmeltuneisuuksilta.</p>
          <p>Tämän lisäksi on vielä tunnettava yksityiskohtaisesti elämisen taito , jota
          noudattamalla voi etsiä Jumalan suosiota. Ellei ihminen tiedä, mikä on Jumalalle
          mieleistä ja mikä ei ole, miten hän voi valita ja omaksua jonkin asian ja hylätä toisen?
          Ellei ihminen tiedä mitään Jumalan laista, miten hän voi noudattaa sitä? Täten Jumalan
          lain ja Hänen ilmoittamiensa elämän sääntöjen tuntemus on olennaisen tärkeätä tässä
          suhteessa.</p>
          <p>Mutta taaskaan ei pelkkä tietäminen riitä. Ihmisellä tulee olla luja usko ja vakaumus,
          että tämä on Jumalan laki ja että hänen pelastumisensa riippuu pelkästään näiden
          sääntöjen noudattamisesta. Sillä tietäminen ilman tätä vakaumusta ei pysty kannustamaan
          ihmistä Oikealle Tielle ja hän saattaa joutua tottelemattomuuden umpikujaan.</p>
          <p>Lopuksi on myös tunnettava uskon ja tottelevaisuuden sekä epäuskon ja
          tottelemattomuuden seuraukset. Hänen on tiedettävä mitä siunauksia hänelle lankeaa jos
          hän valitsee Jumalan tien ja elää puhtaudessa, hyveellisyydessä ja tottelevaisuudessa. Ja
          hänen on myös tiedettävä, mitä pahoja, pöyristyttäviä seurauksia aiheutuu, jos hän
          valitsee tottelemattomuuden ja kapinoinnin tien. Täten tieto elämästä kuoleman jälkeen on
          olennaisen tärkeä tähän tarkoitukseen. Ihmisellä pitää olla horjumaton usko siihen
          tosiasiaan, että kuolema ei merkitse elämän loppumista; että hän nousee kuolleista ja
          hänet saatetaan korkeimman oikeuden eteen, jossa tuomarina on itse Jumala; että
          Tuomiopäivänä vallitsee täydellinen oikeus; ja että hyvät teot palkitaan ja pahat teot
          rangaistaan. Jokainen saa ansionsa mukaan eikä mitään pakotietä ole. Tämä tulee
          pakostakin tapahtumaan. Tämä vastuuntunto ja tietoisuus tilintekovelvollisuudesta ovat
          ehdottoman välttämättömät Jumalan lain täydellisen noudattamisen kannalta.</p>
          <p>Ihminen, jolla ei ole tietoa tulevasta maailmasta, voi pitää tottelevaisuutta tai
          tottelemattomuutta täysin epäolennaisena asiana. Hän saattaa ajatella, että sekä
          tottelevainen että tottelematon saavat samanlaisen lopun, sillä kuoleman jälkeen molemmat
          muuttuvat pelkäksi tomuksi. Jos hänen asenteensa on tällainen, miten voidaan odottaa
          hänen alistuvan kaikkiin epämukavuuksiin ja vaivoihin, jotka liittyvät erottamattomasti
          aktiivisen tottelevaiseen elämään, ja karttavan syntejä, joiden tekeminen ei
          ilmeisestikään tuota hänelle minkäänlaisia moraalisia tai aineellisia menetyksiä tässä
          maailmassa? Tällaisen henkisen asenteen omaava ihminen ei voi tunnustaa Jumalan lakia
          eikä alistua siihen. Eikä ihminen, jolta puuttuu luja usko tuonpuoleiseen elämään ja
          Jumalan tuomioistuimeen, voi pysyä lujana ja luottavaisena elämän myrskyisellä merellä,
          jossa synnit, rikokset ja paha houkuttelevat, sillä epäilykset ja epäröinti lamauttavat
          ihmisen toimintatahdon. Ihmisen käyttäytyminen voi säilyä lujana vain,jos hänen uskonsa
          on luja. Jos hänen mielensä on epäröivä, hän ei voi pysyä lujana ja järkkymättömänä. Hän
          pystyy noudattamaan määrättyä suuntaa vain jos hän on varma eduista, jotka hän saavuttaa
          seuraamalla sitä, ja menetyksistä ja murheista, jotka kohtaavat häntä jos hän on
          tottelematon. Täten perusteelliset tiedot uskon ja epäuskon seurauksista ja
          tuonpuoleisesta elämästä ovat äärimmäisen välttämättömiä, jotta ihminen voitaisiin
          johdattaa elämään tottelevaisena Jumalalle.</p>
          <p>Nämä ovat olennaiset tosiasiat, jotka on tunnettava jos haluaa elää tottelevaisuuden,
          toisin sanoen islamin, elämää.</p>
          <h4>USKO: MITÄ SE TARKOITTAA?</h4>
          <p>Usko on sitä, mitä olemme edeltäneessä keskustelussa kutsuneet Tiedoksi ja uskoksi .
          Arabiankielinen sana iman, joka on käännetty suomeksi sanalla usko , merkitsee
          kirjaimellisesti tietää , uskoa ja olla vakuttunut ilman pienintäkään epäilystä . Usko on
          siten varma vakaumus, joka on lähtöisin tiedosta ja vakuuttuneisuudesta. Ja ihmistä joka
          tietää ja panee toivonsa järkkymättömään uskoon Jumalan Ykseyteen, Hänen
          Ominaisuuksiinsa, Hänen Lakiinsa, Hänen Ilmoittamaansa Johdatukseen ja Jumalan Sääntöihin
          palkitsemisesta ja rangaistuksesta, kutsutaan mu miniksi, uskovaksi. Tämä usko johdattaa
          poikkeuksetta ihmisen elämään tottelevaisuudessa ja Jumalan tahdona alaisena. Henkilö,
          joka elää tätä kuuliaista elämää on muslimi.</p>
          <p>Tämä selvittänee sen seikan, että ilman uskoa (iman) kukaan ihminen ei voi olla
          todellinen muslimi. Se on välttämätön perusseikka, tai pikemminkin juuri se lähtökohta,
          jota ilman mitään aloitusta ei tapahtuisi. Islamin suhde imaniin on sama kuin puun suhde
          siemeneensä. Samoin kuin puu ei voi työntyä esiin ilman siementä, samoin ei ole
          mahdollista, etttä ihmisestä jolla ei ole aluksi uskoa, tulisi muslimi . Toisaalta, kuten
          voi tapahtua siitä huolimatta että siemen on kylvetty, puu ei lähdekään kasvamaan monista
          eri syistä, tai jos se itää, sen kasvu voi hidastua tai heikentyä, samoin ihmisellä voi
          olla usko, mutta monien heikkouksien takia hänestä ei ehkä tule todellista ,
          järkkymätöntä muslimia. Täten toteamme, että usko on lähtökohta ja johtaa elämään
          kuuliaisuudessa Jumalalle, ja että ihmisestä ei voi tulla muslmia ilman uskoa.
          Päinvastoin on mahdollista, että ihmisella on usko, mutta että heikon tahdonvoiman,
          vähäisen koulutuksen tai huonon seuran takia hän ei elä todellisen muslimin elämää.
          Islamin ja imanin näkökannalta kaikki ihmiset voidaan luokitella neljään luokkaan.</p>
          <ul class="normal-list">
            <li>
              <p>Ne, joilla on luja usko usko joka saa heidät ehdottomasti ja täydestä sydämestään
              kuuliaisiksi Jumalalle. He seuraavat Jumalan tietä ja omistautuvat sieluineen ja
              sydämineen Hänen hyväksymisensä saavuttamiseen tekemällä kaiken mistä Hän pitää ja
              karttamalla kaikkea mistä Hän ei pidä. Kiintymyksessään he ovat innokkampia kuin
              tavallinen ihminen saalistaessaaan rikkautta ja kunniaa. Sellaiset ihmiset ovat
              todellisia muslimeja.</p>
            </li>
            <li>
              <p>Ne, joilla on usko, ne, jotka uskovat Jumalaan, Hänen Lakiinsa ja Tuomiopäivään,
              mutta joiden usko ei ole riittävän syvä ja luja saamaan heidät täysin kuuliaisiksi
              Jumalalle. He ovat paljon todellisen muslimin arvoasemaa alempana ja ansaitsevat
              rangaistuksen laiminlyönneistään ja pahoista teoistaan, mutta he ovat kuitenkin
              muslimeja. He ovat laiminlyöjiä ja väärintekijöitä, mutta eivät kapinallisia. He
              tunnustavat Jumalan ja Hänen Lakinsa, ja vaikka he rikkovat Lakia, he eivät ole
              kapinoineet Luojaa vastaan. He tunnustavat lain ylivallan ja oman syyllisyytensä ja
              ansaitsevat rangaistuksen, mutta he pysyvät muslimeina.</p>
            </li>
            <li>
              <p>Ne joilla ei ole lainkaan uskoa. Nämä ihmiset kieltaytyvät tunnustamasta Jumalan
              herruutta ja ovat kapinallisia. Vaikka heidän käytöksensä ei ole huonoa ja vaikka he
              eivät levitä korruptiota ja väkivaltaa, he pysyvät kapinallisina ja heidän
              näennäisillä hyvillä teoillaan on vähäinen arvo. Sellaiset ihmiset muistuttavat
              lainsuojattomia. Ja kuten lainsuojattomasta ei tule tottelevaista ja lojaalia
              kansalaista, vaikka jotkin hänen teoistaan ovatkin maan lakien mukaisia, samalla
              tavalla Jumalaa vastaan kapinoivien näennäiset hyvät työt eivät voi korvata
              todellisen pahan, kapinan ja tottelevaisuuden,vakavuutta.</p>
            </li>
            <li>
              <p>Ne, joilla ei ole uskoa eikä hyviä töitä. He levittävät epäjärjestystä maailmaan
              ja syyllistyvät kaikenlaiseen väkivaltaan ja sortoon. He ovat ihmisistä pahimmat,
              sillä he ovat sekä kapinallisia että väärintekijöitä ja rikollisia.</p>
            </li>
          </ul>
          <p>Ylläoleva ihmiskunnan luokittelu osoittaa selvästi, että ihmisen todellinen menestys
          ja pelastus riippuvat uskosta, imanista. Elämä kuuliaisuudessa (islam) syntyy imanin
          siemenestä. Tämä jonkin henkilön islam voi olla virheellinen tai virheetön. Mutta ilman
          imania ei voi olla islamia. Missä imania ei ole, siellä ei ole islamia. Missä islamia ei
          ole, siellä on kufr. Se voi olla muodoltaan ja luonteeltaan erilainen, mutta
          jokatapauksessa se on kufr eikä mikään muu kuin kufr.</p>
          <p>Tämä selittää iman in tärkeyden Jumalalle täysin antautuvan elämässä.</p>
          <h4>MITEN HANKKIA TIETOA JUMALASTA?</h4>
          <p>Nyt syntyy kysymys: miten hankkia tietoa Jumalasta, Hänen ominaisuuksistaan, Hänen
          Laistaan ja Tuomiopäivästä?</p>
          <p>Olemme jo viitanneet lukemattomiinosoituksiin Jumalasta, joita on ympärillämme ja
          meissä itsessämme ja jotka todistavat, että on vain Yksi Luoja ja Hallitsija, joka
          hallitsee ja ohjaa sitä. Nämä todistukset heijastavat Luojan jumalallisia ominaisuuksia:
          Hänen suurta viisauttaan, Hänen kaikenkäsittävää tietoaan, Hänen kaikkivaltaansa, Hänen
          armoaan, Hänen kaikenkattavaa voimaansa, Hänen force majeurensa (suurempi voima) lyhyesti
          sanottuna, Hänen ominaisuuksistaan on jälkiä kaikkialla missä Hän työskentelee. Mutta
          ihmisen äly ja hänen kykynsä omaksua tietoja eivät ole onnistuneet tarkkailemaan ja
          ymmärtämään niitä. Ne ovat kaikki selvästi ilmaistuna, ja silmämme ovat avoimet lukemaan,
          mitä on suurin kirjaimin kirjoitettu kaikkeen luotuun. Mutta tässä ihmiset ovat
          epäonnistuneet. Jotkut ovat julistaneet, että on kaksi Jumalaa, toiset ovat alkaneet
          kannattavat kolminaisuutta, ja vielä jotkut sortuvat monijumalisuuteen. Jotkut alkoivat
          palvella luontoa ja toiset jakoivat jumaluuden moninaisiksi jumaluuksiksi: sateen, ilman,
          tulen, kuoleman jumaliksi. Vaikka Jumalan merkit sellaisenaan olivat hyvin selviä,
          ihmisjärki on epäonnistunut monenlaisissa arvioinneissa eikä ole pystynyt näkemään
          todellisuutta sen oikeassa perspektiivissä. Se kohtasi harhakuvan toisensa jälkeen eikä
          saanut tulokseksi muuta kuin ajatuksen sekasortoa. On tuskin tarpeellista puhua enempää
          näistä inhimillisen harkintakyvyn erehdyksistä.</p>
          <p>Samoin ihmiset ovat esittäneet monia virheellisiä käsityksiä kuolemanjälkeisestä
          elämästä; esimerkiksi sen että kuoleman jälkeen ihminen muuttuu pelkäksi tomuksi eikä
          enää nouse kuolleista; tai että ihminen on jatkuvan uudelleensyntymistapahtuman alaisena
          tässä maailmassa ja häntä rangaistaan tai hänet palkitaan tulevissa elämän kausissa.</p>
          <p>Vielä suurempia vaikeuksia syntyy kun tulemme elämistä koskeviin sääntöihin.
          Täydellisten ja tasapainoisten , Jumalaa miellyttävien elämisen sääntöjen laatiminen
          pelkästään inhimillisen järjen avulla on erittäin vaikea tehtävä. Vaikka ihmisellä olisi
          korkeimmat älylliset lahjat ja verraton viisaus sekä monien vuosien kokemus kypsästä
          harkinnasta, hänen mahdollisuutensa muotoilla oikeat mielipiteen elämisestä ja
          olemassaolosta eivät olisi kovinkaan lupaavat. Vaikka hän sitten, koko elämäniän
          jatkuneen harkitsemisen jälkeen , onnistuisikin, häneltä puuttuu kuitenkin luottamus
          siihen, etä hän on todella löytänyt totuuden ja valinnut oikean tien.</p>
          <p>Vaikka ihmisen kykyjen, järkeilyn ja tietojen täydellisin ja oikeudenmukaisin koe
          olisi ollut jättää hänet omien voimiensa varassa löytämään elämisen oikea tie tässä
          maailmassa ilman mitään ulkopuolista johdatusta, ne jotka omien älykkäiden pohtimistensa
          kautta olisivat löytäneet totuuden ja oikeudenmukaisuuden, olisivat saaneet menestystä ja
          pelastuksen, kun taas ne jotka eivät tähän pystyisi, olisivat epäonnistuneet. Jumala
          ,säästi kuitenkin ihmisolentonsa näin ankaralta kokeelta. Armossaan ja
          Hyväntahtoisuudessaan Hän nosti ihmiskuntaa varten heidän omasta joukostaan ihmisiä,
          joille Hän ilmoitti tiedon ominaisuuksistaan, paljasti Lakinsa ja Oikean Elämäntavan
          Säännöt, ja antoi tiedon elämän tarkoituksesta ja kuoleman jälkeisestä elämästä, ja
          osoitti sitten tien, mitä seuraamalla ihminen saavuttaa menestystä ja ikuisen autuuden.
          Nämä valitut ihmiset ovat Jumalan lähettiläitä Hänen profeettojaan. Jumala ,on välittänyt
          heille tietoa ja viisautta wahyn (ilmoituksen) avulla ja kirja, joka sisältää Jumalan
          ilmoitukset on nimeltään Jumalan Kirja tai Jumalan Sana. Ihmisen viisauden ja älykkyyden
          koe on nyt seuraava: tunnistaako hän Jumalan lähettilään tarkasteltuaan huolellisesti
          hänen tämän puhdasta ja harrasta elämää ja tutkittuaan tarkkaan tämän jaloja ja
          virheettömiä opetuksia? Ihminen, jolla on oikea viisaus ja tervettä talonpoikaisjärkeä,
          saa varmuuden totuudesta ja hyväksyy totuuden lähettilään ohjeet. Jos hän kieltää Jumalan
          lähettilään ja tämän opetukset, hänen kieltämisensä merkitsee sitä, että häneltä puuttuu
          kyky tunnistaa totuus ja oikeudenmukaisuus. Tämän kieltämisen takia hän epäonnistuu
          kokeessa. Sellainen ihminen ei koskaan pysty löytämään totuutta Jumalasta, Hänen Laistaan
          ja kuolemanjälkeisestä elämästä.</p>
          <h4>USKO TUNTEMATTOMAAN</h4>
          <p>On jokapäiväinen asia, että jos ihminen ei tiedä jotakin, hän etsii käsiinsä henkilön,
          joka tietää , uskoo hänen sanaansa ja seuraa häntä. Jos ihminen sairastuu eikä voi hoitaa
          ja parantaa itseään, hän etsii käsiinsä lääkärin ja noudattaa hänen ohjeitaan kyselemättä
          mitään. Miksi? Koska lääkärillä on tarvittava pätevyys antamaan lääketieteellisiä
          ohjeita, riittävä kokemus, ja hän on parantanut koko joukon potilaita. Sen tähden hänen
          ohjeitaan noudatetaan, tehdään kaikki mitä hän suosittelee ja vältetään kaikkea minkä hän
          kieltää. Samoin ihminen uskoo lainopillisen neuvonantajansa sanoja kaikessa lakia
          koskevassa ja toimii sen mukaisesti. Koulutusta koskevissa kysymyksissä jokainen luottaa
          opettajaansa tai ohjaajaansa ja hyväksyy hänen ohjeensa. Henkilö, joka haluaa mennä
          johonkin paikkaan eikä tunne sinne tietä, kysyy joltakulta joka tietää ja seuraa sitten
          tietä joka hänelle osoitetaan. Lyhyesti sanottuna järjenmukainen suunta on, että ihminen
          koko elämänsä ajan kääntyy asiaa tuntevan puoleen asioissa, joita hän ei tunne tai ei voi
          tuntea, hyväksyy neuvot ja toimii niiden mukaisesti. Kun omat tiedot asiasta ovat
          riittämättömät, valitaan huolellisesti asiantuntija ja hyväksytään vaieten hänen sanansa.
          Oikean henkilön valinnassa nähdään paljon vaivaa. Mutta kun sopiva henkilö on valittu,
          hänen neuvonsa hyväksytään varauksetta. Tällaista uskoa kutsutaan uskoksi tuntemattomaan
          , sillä tässä luotetaan asiantuntijaan asioissa joita itse ei tunneta. Tämä on tarkalleen
          iman-bil-ghaib. Sellaista uskoa tai luottamusta siihen, mitä henkilö ei aikaisemmin ole
          tuntenut, kutsutaan uskoksi tuntemattomaan (iman-bil-ghaib).</p>
          <p>Iman-bil-ghaib merkitsee sitä, että hankitaan tietoja sellaisesta, mitä aikaisemmin ei
          tiedetty, henkilöltä, joka tietää. Ihminen ei tunne Jumalaa ja Hänen todellisia
          ominaisuuksiaan. Ei ole tietoisia siitä, että Hänen enkelinsä ohjaavat koko
          maailmankaikkeuden koneistoa Hänen ohjauksensa mukaisesti, ja että he ympäröivät ihmistä
          joka puolelta. Ei tunneta kunnolla elämäntapaa, jonka avulla voidaan voittaa Luojan
          suosio. Kuolemanjälkeinen elämä on myös täysin tuntematon. Kaikista näistä asioista on
          tietoja profeetoilla, jotka olivat suorassa yhteydessä Jumalalliseen olevaiseen, joka
          varusti heidät oikeilla tiedoilla. He olivat henkilöitä, joiden vilpittömyys, aitous,
          luotettavuus, jumalisuus sekä heidän elämänsä ehdoton puhtaus ovat kieltämättömiä
          todisteita heidän vakuutukselleen, että he tietävät. Ja ennenkaikkea juuri heidän
          sanomansa viisaus ja voima pakottavat myöntämään, etä he puhuvat totta ja että heidän
          saarnansa ansaitsevat sen, että niihin uskotaan ja että niitä seurataan. Tämä ihmisen
          vakaumus on iman-bil-ghaib. Sellainen totuuden tunteva ja totuuden hyväksyvä asenne
          (ts.iman-bil-ghaib ) on olennaisen tärkeä Jumalan tottelemisessa ja Hänen tahtonsa mukaan
          toimimisessa, sillä ei ole muuta välikappaletta kuin Jumalan lähettiläs todellisen tiedon
          saamiseksi ja ilman asianmukaista tietoa ei ole mahdollista kulkea islamin tietä oikealla
          tavalla.</p>
          <p class="ylos"><a href="#header">Takaisin ylös</a></p>
        </div>
      </div>
    </div><!-- /.row -->
  </div><!-- /.container -->
  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white" id="copyright"></p>
      <script>
        var d = new Date();
        var vuosi = d.getFullYear();
        var text = 'Copyright © 2000-';
        document.getElementById("copyright").innerHTML = text+vuosi+ " islamopas.com" ;
      </script> <noscript>
      <p class="m-0 text-center text-white">Copyright © 2000-2099 www.islamopas.com</p></noscript>
    </div><!-- /.container -->
  </footer><!-- Bootstrap core JavaScript -->
  <script src="../../vendor/jquery/jquery.min.js"></script> 
  <script src="../../vendor/bootstrap/js/bootstrap.bundle.min.js"></script>
</body>
</html>
