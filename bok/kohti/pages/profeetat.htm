<!DOCTYPE html>
<html lang="fi">
<head>
  <meta name="generator" content="HTML Tidy for HTML5 for Windows version 5.6.0">
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="">
  <title>KOHTI ISLAMIN YMMÄRTÄMISTÄ</title><!-- Bootstrap core CSS -->
  <link href="../../vendor/bootstrap/css/bootstrap.min.css" rel="stylesheet" media="screen">
  <!-- Custom styles for this template -->
  <link href="../../css/bok.css" rel="stylesheet" media="screen">
  <link href="../../css/w3-theme-indigo.css" rel="stylesheet" media="screen">
  <link href="../../css/bok-print.css" rel="stylesheet" media="print">
</head>
<body>
  <!-- Navigation -->
  <nav class="navbar navbar-expand-lg navbar-dark bg-dark">
    <!-- fixed-top -->
    <div class="container">
      <a class="navbar-brand" href="http://islamopas.com">Islamopas.com</a> <button class=
      "navbar-toggler navbar-toggler-right" type="button" data-toggle="collapse" data-target=
      "#navbarResponsive" aria-controls="navbarResponsive" aria-expanded="false" aria-label=
      "Toggle navigation"><span class="navbar-toggler-icon">&nbsp;</span></button>
      <div class="collapse navbar-collapse" id="navbarResponsive">
        <ul class="navbar-nav ml-auto">
          <li class="nav-item">
            <a href="../../subok.html" class="nav-link">Muita kirjoja</a>
          </li>
        </ul>
      </div>
    </div>
  </nav><!-- Page Content -->
  <div class="container">
    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">KOHTI ISLAMIN YMMÄRTÄMISTÄ</h1>
    <!-- hide on screens smaller than md -->
    <div class="d-none d-md-block" id="breadcb">
      <ol class="breadcrumb w3-theme-l3">
        <li class="breadcrumb-item">
          <a href="../../subok.html" class="w3-text-white w3-hover-white">Kirjat</a>
        </li>
        <li class="breadcrumb-item active w3-text-white">Jumalan, laupiaan armahtajan nimeen</li>
      </ol>
    </div><!-- Content Row -->
    <div class="row">
      <!-- Sidebar Column -->
      <div class="col-lg-3 mb-4" id="Sideb">
        <div class="list-group">
          <a href="#" class="list-group-item w3-theme">SISÄLLYSLUETTELO</a> <a href="kohti.htm"
          class="list-group-item w3-theme-l3 w3-hover-white">ALKUSANAT</a> <a href="merkitse.htm"
          class="list-group-item w3-theme-l3 w3-hover-white">MITÄ ISLAM MERKITSEE</a> <a href=
          "tottele.htm" class="list-group-item w3-theme-l3 w3-hover-white">USKO JA
          TOTTELEVAISUUS</a> <a href="profeetat.htm" class=
          "list-group-item w3-theme-l3 w3-hover-white">PROFEETAT</a> <a href="uskon.htm" class=
          "list-group-item w3-theme-l3 w3-hover-white">USKON KAPPALEET</a> <a href="rukous.htm"
          class="list-group-item w3-theme-l3 w3-hover-white">RUKOUS JA PALVELEMINEN</a> <a href=
          "din.htm" class="list-group-item w3-theme-l3 w3-hover-white">DIN JA SHARI'A</a> <a href=
          "sharia.htm" class="list-group-item w3-theme-l3 w3-hover-white">SHARI'AN PERIAATTEET</a>
          <a href="../../subok.html" class="list-group-item w3-theme-l4 w3-hover-white">Muita
          kirjoja</a>
        </div>
      </div><!-- Content Column -->
      <div class="col-lg-9 mb-4">
        <h3 class="first">PROFEETAT</h3>
        <div class="division">
          <p>Aikaisempi pohdintamme on selvitellyt seuraavia kohtia.</p>
          <ol class="normal-list">
            <li>
              <p>Ihmisen oikea suunta on elää tottelevaisena Jumalalle ja sellaisen
              tottelevaisuudessa elämisen olennaisia perusteita ovat tieto ja usko; tieto Jumalasta
              ja Hänen ominaisuuksistaan, siitä mistä Hän pitää ja mistä ei, Hänen valitsemastaan
              tiestä ja Tuomiopäivästä; ja horjumaton usko tämän tiedon totuudenmukaisuuteen ja
              luotettavuuteen; tämä on iman.</p>
            </li>
            <li>
              <p>Toiseksi, Jumala on armeliaisuudessaan säästänyt ihmiseltä tämän tiedon
              vaivalloisen hankkimisen vain henkilökohtaisen ponnistustensa avulla. Hän ei pannut
              ihmistä tähän vaikeaan kokeeseen. Sen sijaan Hän ilmoitti tämän tiedon ihmisten
              joukosta valituille profeetoille, määräten heidät välittämään Jumalan Tahdon muille
              ihmisille ja osoittamaan heile oikean tien. Tämä on pelastanut ihmisen suunnattomista
              onnettomuuksilta</p>
            </li>
            <li>
              <p>Lopulta tavallisten miesten ja naisten velvollisuus on tunnistaa profeetta ja
              varmistauduttuaan siitä, että hän on oikea Jumalan profeetta, uskoa häneen ja hänen
              opetuksiinsa ja totella häntä tunnollisesti ja seurata hänen jälkiään. Tämä on tie
              pelastukseen.</p>
            </li>
          </ol>
          <p>Tässä luvussa pohdimme profeettojen luonnetta, historiaa ja muita siihen liittyviä
          seikkoja.</p>
          <h4>1- PROFEETAT: PROFEETAN TEHTÄVÄN LUONNE JA VÄLTTÄMÄTTÖMYYS</h4>
          <p>On helppo huomata, että Jumala on armeliaasti varustanut ihmisen kaikella, mitä tämä
          tarvitsee tässä maailmankaikkeudessa. Jokainen vastasyntynyt saapuu maailmaan
          varustettuna silmillä jotta hän näkisi, korvilla jotta hän kuulisi, nenällä jotta hän
          voisi haistella ja hengittää, käsillä jotta voisi koskettaa, jaloilla jotta hän voisi
          kävellä ja järjellä jotta hän voisi ajatella ja pohtia! Kaikki nämä mahdollisuudet,
          voimat ja kyvyt, joita ihminen tarvitsee tai saattaa tarvita, on mitä huolellisimmin
          annettu hänelle ja ihmeellisellä tavalla sijoitettu hänen pikkuruiseen ruumiiseensa.
          Jokainen pienikin tarve on otettu huomioon ja siihen on varauduttu. Mitään ihmiselle
          tarpeellista ei ole jätetty pois.</p>
          <p>Sama koskee maalimaa missä hän elää. Kaikkea mikä on hänen elämiselleen välttämätöntä,
          on varattu runsaasti - ilmaa, valoa, lämpöä, vettä ja niin edelleen. Lapsi löytää,
          avatessaan silmänsä, ravintonsa äitinsä rinnasta. Vanhemmat rakastavat häntä
          vaistomaisesti ja heidän sydämiinsä on juurrutettu vastustamaton halu huolehtia hänestä,
          kasvattaa häntä ja uhrata kaikkensa hänen hyvinvointinsa hyväksi. Lapsi kasvaa tämän
          ylläpitojärjestelmän turvissa aikuiseksi ja saa kaikissa elämänsä vaiheissa luonnosta
          kaiken mitä hän tarvitsee. Kaikista hengissäsäilymisen ja kasvun edellytyksistä on
          huolehdittu ja hän huomaa, että koko maailmankaikkeus on hänen palveluksessaan kaikissa
          vaiheissa.</p>
          <p>Ihmistä on edelleen siunattu kaikilla niillä voimilla, kyvyillä ja taidoilla -
          fyysisillä, henkisillä ja moraalisilla - joita hän tarvitsee elämisen taisteluun. Tässä
          suhteessa Jumala on suorittanut ihmeelliset järjestelyt. Hän ei ole jakanut näiti kykyjä
          ihmisille aivan tasan. Tasapuolinen jako olisi tehnyt ihmiset aivan riippumattomiksi
          toisistaan ja heikentänyt keskinäisen huolenpidon ja yhteistyön mahdollisuuksia. Siten,
          vaikka ihmiskunnalla kokonaisuudessaan on hallinnassaan kaikki mitä tarvitaan, kykyä on
          jaettue ihmisten kesken epätasaisesti ja säästäväisesti. Joillakin on fyysistä voimaa ja
          urhollisuutta, toiset taas kunnostautuvat henkisillä lahjoillaan. Jotkut saavat
          syntymälahjana taiteellisia, runollisia ja filosofisia taipumuksia, joillakin on terävä
          kieli, toisilla sotilaallista tarkkanäköisyyttä, kaupallista älykkyyttä, matemaattista
          tarkkuutta, tieteellistä uteliaisuutta, kirjallista havaintokykyä, filosofista
          mielenlaatua jne. Nämä erikoistaipumukset erottavat ihmisen ja tekevät hänelle
          mahdolliseksi ymmärtää vaikeita asioita, jotka ovat tavallisen ihmisen käsityskyvyn
          ulkopuolella. Nämä tiedot, taipumukset ja lahjakkuudet ovat Jumalan lahjoja. Ne
          ruumiillistuvat niiden ihmisten luonnossa, jotka Jumala on määrännyt täten erottumaan
          muista. Ne ovat useimmiten synnynnäisiä eikä niitä voi hankkia pelkän koulutuksen tai
          harjoittelun avulla.</p>
          <p>Täten Jumalan lahjojen tarkempi pohtiminen paljastaa, että lahjat on jaettu ihmisten
          keskuuteen hämmästyttävällä tavalla. Kyvyt, joita tarvitaan inhimillisen kulttuurin
          yleiseen ylläpitoon, on annettu tavallisille ihmisille, kun sitävastoin
          erikoistaipumukset, joita tarvitaan vain rajoitetussa määrin, on annettu vain pienelle
          määrälle ihmisiä. Sotilaiden, talonpoikien, käsityöläisten ja työläisten lukumäärät ovat
          suuria, mutta kenraaleja, oppineita, valtiomiehiä ja intellektuelleja on suhteellisesti
          vähemmän. Sama koskee kaikkia ammatteja, taiteita ja käsityötaitoa. Yleisenä sääntönä
          tuntuu olevan: mitä merkittävämpi kyky ja suurempi nerous, sitä pienemmällä määrällä
          ihmisiä on nämä lahjat. Huippuneroja, jotka jättävät lähtemättömän jäljen ihmiskunnan
          historiaan ja joiden saavutukset ohjaavat ihmiskuntaa pitkiä aikoja, on vielä
          vähemmän.</p>
          <p>Tässä joudumme toisen kysymyksen eteen: rajoittuvatko inhimillisen kulttuurin
          perustarpeet asiantuntijoiden ja spesialistien tarpeeseen lain ja politiikan,
          luonnontieteiden ja matematiikan, insinööritaidon ja mekaniikan, finanssitieteen ja
          taloustieteen ja muiden sellaisten aloilla, vai tarvitaanko myös ihmisiä, jotka pystyvät
          osoittamaan Oikean Tien - tien Jumalan luo ja pelastukseen? Toiset asiantuntiijat
          varustavat ihmiset tiedoilla kaikesta siitä, mitä maailmassa on ja keinoista käyttää sitä
          hyväksi, mutta tarvitaan myös joku joka kertoo ihmiselle luomisen tarkoituksesta ja itse
          estämään merkityksestä. Mitä ihminen itse on ja mitä varten hänet on luotu? Kuka on
          varustanut hänet kaikilla voimilla ja kyvyillä ja miksi? Mitkä ovat elämän
          todellisetpäämäärät ja mitenne voidaan saavuttaa? Mitkä ovat elämän todelliset arvot ja
          miten ne voidaan saavuttaa? Tämä on ihmisen tärkein tarve ja ellei hän tiedä tätä , hän
          ei voi pystyttää kulttuurin rakennusta terveelle pohjalle eikä voi onnistua tässä ja
          tuonpuoleisessa elämässä. Järkemme kieltäytyy uskomasta, että Jumala, joka on varustanut
          ihmisen hänen pienimpiäkin tarpeitaan varten, laiminlöisi kaikkein suurimman, ylevimmän
          ja tärkeimmän tarpeen. Ei, niin ei asia voi olla. Eikä asia olekaan niin. Samalla kun
          Jumala on luonut kunnostautuneita ihmisiä tieteen ja taiteen aloilla, Hän on nostanut
          ihmisiä, joilla on syvällinen näkemys, puhtaat intuitiot ja mitä korkeimmat kyvyt tuntea
          ja ymmärtää Häntä. Heille Hän on itse ilmaissut jumalisuuden, hurskauden ja
          oikeudenmukaisuuden tien. Hän antoi heille kaiken tiedon elämän tarkoituksesta ja
          moraalisuuden arvoista ja uskoi heille tehtäväksi jumalisen ilmoituksen välittämisen
          muille ihmisille ja heidän johdattamisensa Oikealle Tielle. Nämä ihmiset ovat profeettoja
          ja Jumalan lähettiläitä.</p>
          <p>Profeettojen erottavina piirteinä yhteiskunnassa ovat erityiset kyvyt, luontainen
          mielenlaatu ja hurskas ja sisällyksekäs elämä, suunnilleen samoin kuin taiteiden ja
          tieteiden nerot erottuvat muista ihmisistä erikoislaatuisten kykyjensä ja luontaisten
          taipumustensa ansiosta. Ihmisen nerous mainostaa itse itseään ja saa automaattisesti
          toiset ihmiset tunnistamaan ja hyväksymään sen. Kun esimerkiksi kuuntelemme synnynnäistä
          runoilijaa, huomaamme heti hänen erikoislaatuisen nerokkuutensa. Vaikka ne, joille tätä
          luontaista lahjakkuutta ei ole annettu, yrittäisivät parhaansa saavuttaakseen saman
          erinomaisuuden runoudessa, he eivät voi onnistua. Sama koskee synnynnäistä puhujaa,
          kirjailijaa, johtajaa tai keksijää. Jokainen sellainen lahjakkuus erottautuu merkittävän
          voimansa ja loistavien saavutustensa ansiosta. Muut eivät voi vetää sille vertoja. Sama
          on totta profeetan suhteen. Hänen järkensä ratkaisee ongelmat, joita muiden järki ei
          ymmärrä; hän puhuu ja valaisee asioita, joista kukaan muu ei osaa puhua; hänellä on
          tiedot kiperistä ja monimutkaisista kysymyksistä, joita kukaan muu ei ymmärtäisi edes
          vuosien syvällisen ajattelun ja mietiskelyn jälkeen. Järki hyväksyy kaiken mitä hän
          sanoo; sydän tuntee sen totuudenmukaisuuden; ja kokemukset maallisista asioista samoin
          kuin havainnot maailman ilmiöistä todistavat kaikki siitä, että jokainen hänen suustaan
          lähtevä sana on totta. Jos kuitenkin itse yrittäisimme tehdä saman työn, vain
          epäonnistuminen odottaa meitä. Hänen luontonsa ja mielensä ovat niin puhtaat, että hänen
          asenteensa osoittaa kaikissa asioissa totuudenmukaisuutta, suoruutta ja ylevyyttä. Hän ei
          koskaan tee tai sano mitään pahaa eikä myöskään syyllisty mihinkään pahaan. Hän
          juurruttaa aina mieliin hyveellisyyttä ja oikeudenmukaisuutta ja noudattaa itse sitä,
          mitä hän saarnaa toisille. Mikään tapahtuma hänen elämässään ei osoita, ettei hänen
          elämänsä olisi hänen ihanteidensa mukaista. Hänen sanojaan tai hänen tekojaan ei kannusta
          omanvoitonpyyynti. Hän kärsii toisten puolesta, mutta ei koskaan pane toisia kärsimään
          oman hyvinvointinsa takia. Hänen koko elämänsä on esimerkkinä totuudesta, jaloudesta,
          luonteen puhtaudesta, ylevästä ajattelusta ja inhimillisyyden ylimmästä muodosta. Hänen
          luonteensa on vailla vikoja eikä tarkinkaan tutkimus voi paljastaa mitään säröjä hänen
          elämässään. Ja kaikki nämä tosiasiat, kaikki nämä ominaisuudet osoittavat selvästi, että
          hän on Jumalan profeetta ja että ihmisten on pantava uskonsa häneen.</p>
          <p>Kun on aivan selvää, että se ja se henkilö on Jumalan oikea profeetta, tämän
          toteamisen luonnollinen seuraus on, että hänen sanansa hyväksytään, hänen ohjeitaan
          noudatetaan ja hänen käskyjään totellaan. On täysin järjenvastaista hyväksyä ihminen
          Jumalan oikeaksi profeetaksi ja olla sitten uskomatta hänen sanojaan tai seuraamatta
          hänen määräyksiään; sillä juuri se, että hänet on hyväksytty Jumalan profeetaksi
          merkitsee sitä, että se mitä hän sanoo on Jumalasta ja mitä tahansa hän tekee, on Jumalan
          Tahdon mukaista ja Hänelle mieleistä. Täten tottelemattomuus häntä kohtaan on
          tottelemattomuutta Jumalaa kohtaan - ja tottelemattomuus Jumalaa kohtaan ei johda muuhun
          kuin tuhoon ja hävitykseen. Siksi juuri profetan hyväksyminen tekee velvollisuudeksemme
          taipuu hänen ohjeisiinsa ja hyväksyä ne ilman pienintäkään vastaansanomista. Emme ehkä
          täysin käsitä jonkin määräyksen viisautta ja tarkoituksenmukaisuutta, mutta jo se
          tosiasia, että profeetta on antanut ohjeen, on riitävä tae sen totuudenmukaisuudesta,
          eikä epäröinnille tai epäilyksille jää pienintäkään tilaa. Kykenemättömyytemme sen
          käsittämiseen ei riitä aiheeksi epäilylle, että siinä olisi puutteita tai virheitä, sillä
          tavallisen ihmisen käsityskyky ei ole virheetön. Sillä on omat rajoituksensa, joita ei
          voi jättää täysin huomiotta. On ilmeistä, että henkilö, joka ei tunne perusteellisesti
          jotakin taiteenalaa, ei voi ymmärtää sen hienouksia; mutta tämä henkilö olisi typerä, jos
          hän kieltäisi kaiken sen mitä asiantuntija sanoo. On huomattava, että kaikissa tärkeissä
          maallisissa liiketoimissa asiantuntijaa tarvitaan neuvonantajana, ja kun käännymme
          asiantuntijan puoleen, luotamme siitä lähtien hänen neuvoihinsa ja olemme täysin
          riippuvaisia hänestä. Luovumme omasta harkinta- ja päättämisoikeudestamme ja seuraamme
          häntä suosiollisesti. Kukaan tavallineen ihminen ei voi olla maailman kaiken tiedon ja
          taidon mestari. Tavalliselle ihmiselle sopivin tapa on tehdä itse mitä osaa, ja kun
          kysymyksessä ovat asiat, joita hän ei hallitse, käyttää kaikki viisautensa ja oveluutensa
          parhaan mahdollisen ihmisen löytämiseen avukseen ja oppaakseen, ja kun hän sitten on
          löytynyt, hyväksyä hänen neuvonsa ja seurata häntä. Kun olemme varmoja, että joku henkilö
          on paras saatavissa oleva tiettyyn tarkoitukseen, pyydämme hänen neuvoaan ja ohjausta ja
          luotamme täysin häneen. Olisi epäviisasta puuttua hänen toimiinsa joka askeleella ja
          sanoa. "Ennen kuin teet mitään muuta, selitä minulle ensin niin, että ymmärrän." Kun
          palkkaamme asianajajan hoitamaan jotakin lakiasiaa, emme puutu hänen toimiinsa joka
          käänteessä. Mieluummin luotamme häneen ja noudatamme hänen neuvojaan. Menemme lääkariin
          saadaksemme hoitoa ja seuraamme hänen ohjeitaan. emme työnnä nokkaamme lääketieteellisiin
          asioihin emmekä kokeile loogisia kykyjämme väittelemällä lääkärin kanssa. Tämä on oikea
          asenne elämässä. Näin pitää suhtautua myös uskontoon. Tarvitsemme tietoa Jumalasta,
          haluamme tuntea Jumalalle mieleisen elämäntavan, eikä meillä ole mitään keinoja hankkia
          näitä tietoja. Velvollisuutemme on sen tähden etsiä oikea Jumalan profeetta, ja tämä on
          tehtävä erittäin huolellisesti, teräväjärkisesti ja tarkasti arvioiden, sillä jos
          valitsemme väärän henkilön oikeaksi profeetaksi, joudumme väärille jäljille. Jos me
          kuitenkin tarkan harkinnan ja punnitsemisen jälkeen ehdottomasti päätämme, että joku
          henkilö on todella Jumalan oikea profeetta, meidän on luotettava häneen täysin ja
          toteltava uskollisesti kaikkia hänen ohjeitaan.</p>
          <p>Onhan selvää, että ihmisen ainoa Oikea Tie on se, jonka profeetta ilmoittaa ja oikea
          tapa elää on se, jonka hän sanoo Jumalan määränneen. Tästä voi helposti ymmärtää, että
          kaikille ihmisille on ehdottoman tärkeätä uskoa profettaan ja totella häntä ja seurata
          häntä, ja että ihminen joka hylkää profeetan ohjeet ja yrittää itse muovata oman tiensä,
          poikkeaa Oikealta Tieltä ja joutuu väistämättömästi harhaan.</p>
          <p>Tässä asiassa ihmiset syyllistyvät kummallisiin erehdyksiin. On ihmisiä, jotka
          myöntävät profeetan aitouden ja totuudenmukaisuuden, mutta eivät pane uskoaan (iman)
          häneen eivätkä seuraa häntä elämässään. Sellaiset ihmiset eivät ole vain Kafireja, vaan
          käyttäytyvät myös epäviisaasti ja luonnottomasti, sillä ellemme seuraa profeettaa
          tunnustettuamme hänet, merkitsee se sitä, että tietoisesti seuraamme valhetta. Ja mikä
          hulluus voi olla tätä suurempi!</p>
          <p>Jotkut ihmiset julistavat:" Emme tarvitse profeettaa oppaaksemme, me löydämme itse
          tien totuuteen." Tämä on myös väärä näkökanta. Olemme luultavasti oppineet geometriaa ja
          tiedämme, että kahden pisteen välillä voi olla vain yksi suora viiva, kaikki muut viivat
          ovat kieroja tai sitten ne eivät kosketa kyseistä pistettä. Sama koskee tietä totuuteen,
          mikä islamin kielellä on nimeltään sirat-i-mustaqiim (Suora tie). Tämä tie lähtee
          ihmisestä ja johtaa suoraan Jumalan luo ja tämä tie voi selvästikin olla vain yksi ainoa,
          kaikki muut tiet ovat eksytyksiä ja johtavat harhaan. Profeetta on osoittanut tämän
          Suoran Tien, eikä sen lisäksi voi olla mitään muuta suoraa tietä. Ihminen joka jättää
          huomioonottamatta tämän tien ja etsii muita teitä, on vain oman mielikuvituksen narri.
          Hän valitsee tien ja uskoo sen olevan oikea, mutta havaitsee pian joutuneensa kiinni ja
          eksyneensä oman mielikuvituksensa luomiin labyrintteihin ja koukeroihin. Mitä voidaan
          sanoa ihmisestä, joka on eksynyt ja joka, kun hyvä ihminen neuvoo hänelle oikean tien,
          uhmaavasti torjuu opastuksen sanoen:" En noudata ohjeitasi enkä hyväksy osoittamaasi
          tietä, vaan hapuilen itse tällä tuntemattomalla alueella ja yritän löytää etsintäni
          kohteen omallatavallani." Tämä on tietysti pelkkää typeryyttä kun profeettojen selvät
          ohjeet ovat käytettävissä. Olisi suurta ajan ja energian tuhlausta, joa jokainen
          yrittäisi aloittaa uudelleen tyhjästä. Emme milloinkaan toimi siten tieteiden ja
          taiteiden alalla, miksi sitten tässä?</p>
          <p>Tämä on tavallinen erehdys ja jo vähäinen pohdinta paljastaa sen viat ja puutteet.
          Mutta jos syvennymme asiaan, huomaamme, että henkilö, joka kieltää uskovansa oikeaan
          profeettaan, ei voi lainkaan löytää tietä Jumalan luo suoraan tai muutenkaan. Tämä johtuu
          siitä, että ihminen, joka kieltäytyy luottamasta totuudenmukaisien ihmisten neuvoihin,
          omaksuu niin turmeltuneen asenteen, että totuuden näköalat käyvät vieraiksi hänelle ja
          hän joutuu oman itsepäisyytensä, ylimielisyytensä, ennakkoluulojensa ja paheellisuutensa
          uhriksi.</p>
          <p>Usein tämä kieltäytyminen johtuu väärästä ylimielisyydestä tai sokeasta
          vanhoillisuudesta itsepäisestä pysyttelystä esi-isien tavoissa, tai orjuudesta oman
          itsensä alhaisimmille taipumuksille, joiden tyydyttäminen profeetan oppeihin
          alistuttaessa käy mahdottomaksi. Jos ihminen on kokonaan jonkin tällaisen tilanteen
          vallassa, totuuden polku on suljettu häneltä. Kateellisen henkilön tavoin hän ei osaa
          katsoa asioita todellisuuden valossa. Sellainen ihminen ei voi löytää mitään tietä
          pelastukseen. Toisaalta jos ihminen on vilpitön ja totuuttarakastava eikä ole minkään
          yllämainitun päähän pinttymän orja, tie todellisuuteen on valmiiksi päällystetty häntä
          varten eikä hänellä ole mitään syytä kieltäytyä uskomasta profeettaan. Ei - hänhän löytää
          profeetan opetuksista aivan kuin oman sielunsa kaiun, ja hän löytää itsensä löytämällä
          profeetan.</p>
          <p>Ja ennen muuta, oikea profeetta on Jumalan itsensä nostama. Juuri Hän on lähettänyt
          tämän ihmiskunnan keskuuteen välittämään Hänen sanomaansa Hänen kansalleen. Hänen
          käskynsä on, että panemme uskomme profeettaan ja seuraamme häntä. Siten se, joka
          kieltäytyy uskomasta Jumalan lähettilääseen, kieltäytyy itse asiassa noudattamasta
          Jumalan määräyksiä ja hänestä tulee kapinallinen. Ei voida mitenkään kieltää sitä
          tosiasiaa, että se, joka kieltäytyy tunnustamasta hallitsijan lähettilään arvovaltaa,
          kieltää itse asiassa itsensä hallitsijan arvovallan. Tämä tottelemattomuus tekee hänestä
          kapinallisen. Jumala on maailmankaikkeuden Herra, todellinen Hallitsija, kuninkaiden
          Kuningas ja jokaisen ihmisen ehdoton velvollisuus on tunnustaa Hänen lähettiläidensä ja
          apostoleidensa arvovalta ja totella heitä Hänen valtuutettuina profeettoinaan. Ja se,
          joka kääntyy pois Jumalan profeetasta, on kafir, uskoipa hän Jumalaan tai ei.</p>
          <h4>2- LYHYT PROFEETTOJEN ESITTELY</h4>
          <p>Luokaamme nyt lyhyt katsaus profeettojentoriaan. Katsokaamme miten tämä pitkä ketju
          alkoi, miten se vähitellen kehittyi ja saavutti huippunsa profeetoista viimeisen,
          Muhammedin (rauha hänelle) kohdalla.</p>
          <p>Ihmisrotu sai alkunsa yhdestä miehestä, Aadamista. Juuri hänestä ihmisuku kasvoi ja
          moninkertaistui. Kaikki tähän maailmaan syntyneet ihmiset ovat lähtöisin tästä
          ensimmäisestä parista: Aadamista ja Eevasta. <a id="bi1" href="#i1">(1)</a> Historia ja
          uskonto ovat yhtä mieltä tästä asiasta. Tieteelliset tutkimukset ihmisen alkuperästä
          eivät myöskään osoita, että alkuperältään erilaisia ihmisiä olisi syntynyt
          samanaikaisesti tai eri aikoina maailman eri osissa. Useimmat tiedemiehet arvelevat myös,
          että yksi mies olisi ollut olemassa ensin ja että koko ihmiskunta saattaa polveutua tästä
          samasta miehestä.</p>
          <p>Aadam, ensimmäinen ihminen maan päällä, nimitettiin myös ensimmäiseksi Jumalan
          profeetaksi. Jumala ilmoitti uskontonsa - islamin- hänelle ja velvoitti hänet
          ilmoittamaan ja välittämään sen jälkeläisilleen; opettamaan heille, että
          <strong>Allah</strong> on Ainoa, Luoja, maailman Ylläpitäjä; että Hän on
          maailmankaikkeuden Herra; ja että vain Häntä on palvottava ja toteltava; että heidän on
          eräänä päivänä palattava Hänen luokseen ja että vain Häneltä heidän on anottava apua;
          että heidän on elettävä hyvää, hurskasta ja oikeudenmukaista elämää Jumalan tahdon
          mukaisesti ja jos he näin tekevät Jumala siunaisi heitä melkoisella palkkiolla ja että
          jos he kääntyvät pois Hänestä ja ovat tottelemattomia Hänelle, he epäonnistuvat tässä ja
          tuonpuoleisessa elämässä ja saavat ankaran rangaistuksen epäuskostaan ja
          tottelemattomuudestaan.</p>
          <p>Ne Aadamin jälkeläiset, jotka olivat hyviä, astuivat oikealle tielle, jonka hän heille
          osoitti, mutta ne, jotka olivat pahoja, hylkäsivät isänsä opetukset ja ajautuivat
          vähitellen harhateille. Jotkut alkoivat palvoa aurinkoa, kuuta ja tähtiä, toiset puita,
          eläimiä ja virtoja. Jotkut uskovat ,että ilma, vesi, tuli, terveys ja kaikki luonnon
          siunaukset ja voimat ovat eri Jumalan hallinnassa ja että jokaista heistä piti lepytellä
          palvomalla. Täten tietämättömyys synnytti useita monijumalisuuden ja
          epäjumalanpalveluksen muotoja, ja kokonainen joukko uskontoja sai muotonsa. Tämä tapahtui
          aikakautena, jolloin Aadamin jälkeläiset olivta levittäytyneet yli koko maapallon ka
          muodostaneet eri rotuja ja kansoja. Jokainen kansa loi itselleen oman uskonnon, johon
          kuului omia muotoja ja rituaaleja. Jumala - ihmiskunnan ja maailmankaikkeuden ainoa Herra
          ja Luoja- unohdettiin täysin. Eikä vain Häntä, vaan Aadamin jälkeläiset unohtivat myös
          elämäntavan, jonka Jumala oli ilmoittanut heille ja jonka heidän suuri esi-isänsä oli
          opettanut heille. He olivat noudattaneet omia keksintöjään. Kaikenlaiset pahat tavat
          kukoistivat ja kaikenlaiset tietämttömyyden käsitykset levisivät heidän keskuudessaan</p>
          <p>He alkoivat tehdä erehdyksiä ratkaistessaan mikä oli oikein ja mikä &nbsp; väärin;
          monia pahoja asioita alettiin pitää oikeina ja monia oikeita asioita ei vain laiminlyöty
          vaan ne leimattiin vääriksi. <a id="bi2" href="#i2">(2)</a></p>
          <p>Tässä vaiheessa Jumala alkoi nostaa kunkin kansan keskuudesta profeettoja, jotka
          saarnasivat islamin uskoaa kansoilleen. Kukin heistä muistutti omaa kansaansa opista,
          jonka he olivat unohtaneet. He opettivat heille Jumalan palvelemista, lopettivat
          epäjumalien palvonnan ja shirkin, ts. muiden jumalien samaistamisen Jumalan kanssa,
          hävittivät kaikki tietämättömyydestä johtuvat tavat, opettivat heille Jumalan mielen
          mukaista elämäntapaa, ja antoivat heille elvyttäviä lakeja noudatettavaksi ja
          vahvistettavaksi yhteiskunnassa.</p>
          <p>Jumalan oikeita profeettoja nousi esiin kaikkialla; jokaisessa maassa, jokaisen kansan
          keskuudessa. Heillä kaikilla oli sama uskonto - islamin usko <a id="bi3" href=
          "#i3">(3)</a>. Epäilemättä eri profeettojen opetusmenetelmät ja lait vaihtelivat hiukan
          sen kansan tarpeiden ja sen kulttuurin kehitysasteen mukaan, jonka keskuudesta he olivat
          nousseet. Kunkin profeetan nimenomaiset opetukset määräytyivät sen pahan mukaan, jota hän
          tapasi ja jonka hän hälusi hävittää. Uudistusmenetelmät vaihtelivat sen mukaan, mikä
          menetelmä parhaiten soveltui eri käsityksiä ja aatteita vastaan taistelemiseen. Kun&nbsp;
          ihmiset olivat alhaisilla yhteiskunnallisella kehitystasolla, heidän lakinsa ja
          säädöksensä olivat yksinkertaisia; yhteiskunnan kehittyessä ja edistyessä ne muovautuivat
          ja paranivat. Erot olivat kuitenkin vain pinnallisia ja näennäisiä. Kaikkien uskontojen
          opetuksen perusta oli sama, usko Jumalan ykseyteen, pyrkimys elämään hurskaudessa,
          hyvyydessä ja rauhassa ja usko kuolemanjälkeiseen elämään ja sen oikeudenmukaiseen
          palkinto- ja rangaistusmekanismiin.</p>
          <p>Ihmisen suhtautuminen Jumalan profeettoihin on ollut kummallista. Ensin he kohtelivat
          profeettoja huonosti ja kieltäyivät kuuntelemasta heidän opetuksiaan sekä hyväksymästä
          niitä. Jotkut profeetat karkoitettiin maastaan, muutamia salamurhattiin, muutamat,
          kohdaten kansan välinpitämättömyyden, saarnasivat koko ikänsä ja saivat tuskin enempää
          kuin muutaman seuraajan. Keskellä alituista vastustusta, pilkkaa ja nöyryytyksiä, joille
          he joutuivat jatkuvasti alttiiksi, nämä Jumalan apostolit eivät kuitenkaan lakanneet
          saarnaamasta. Heidän kärsivällinen päättäväisyytensä saavutti lopuksi voiton: heidän
          opetuksensa eivät jääneet ilman tuloksia. Suuret ryhmät ihmisiä ja kansakuntia
          hyväksyivät heidän sanomansa ja kääntyivät heidän uskoonsa. Vuosisatoja kestäneeseen
          hairahduksissa pysyttelyyn, tietämättömyyden ja lvääriin menettelyihin syntyneiden
          syntyneiden ihmsten taipuvaisuus erehdyksiin sai nyt uuden muodon. Vaikka he profeettojen
          elinaikana hyväksyivät heidän oppinsa ja noudattivat niitä, he kuitenkin palauttivat
          näiden kuoleman jälkeen vääristyneet käsityksensä uskontoihinsa ja muuttivat profeettojen
          opetuksia. He hyväksyivät aivan uusia Jumalan palvelemisen muotoja, jotkut jopa ryhtyivät
          palvlelmaan profeettoja. Jotkut tekivät profeetoista Jumalan ruumiillistumia, jotkut
          tekivät profeetoista Jumalan poikia, jotkut tekivät profeetat osallisiksi Jumalan
          jumalisuudesta. Lyhyesti sanottuna, ihmisen vaihtelevat asenteet tässä asiassa olivat
          irvailu hänen järjestään ja pilkanteko hänestä itsestään; hän teki epäjumalia juuri
          niistä henkilöistä, joiden pyhänä tehtävänä oli lyödä epäJumalat palasiksi. Sekoittamalla
          uskontoja, tietämättömyyden synnyttämiä tapoja ja rituaaleja, pohjattomia ja vääriä
          kaskuja ja ihmisen laatimia lakeja, ihmiset muuttivat ja vääristivät profeettojen
          ideologian niin, että siitä vuosisatojen kuluttua oli tullut todellisen ja keksityn
          sekasotku, ja profeettojen opetukset olivat hukkuneet kuvitelmien ja turmeltuneisuuden
          rykelmään niin täydellisesti, että oli mahdotonta erottaa jyviä akanoista. Ja
          tyytymättömänä vielä tähänkin profeettojen opetusten turmelemiseen, he lisäsivät
          keksittyjä kaskuja ja arvottomia perinteitä profeettojensa elämään ja pilasivat siten
          heidän elämäntarinansa nin, ettei ollut &nbsp; mahdolllista saada selville heidän
          elämänsä todellista ja luotettavaa kuvausta. Profeettojen työ ei kuitenkaan mennyt
          hukkaan, huolimatta heidän seuraajiensa turmeltuneisuudesta. Kaikkien kansojen
          keskuudessa oli huolimatta kaikista väärentämisistä ja lisäyksistä säilynyt joitakin
          Totuuden rippeitä. Ajatus Jumalasta ja kuolemanjälkeisestä elämästä oli selvästi
          omaksuttu muodossa tai toisessa. Kautta koko maailman hyväksyttiin yleisesti joitakin
          hyvyyden, totuudenmukaisuuden ja moraalisuuden periaatteita. Profeetat valmistelivat
          siten kukin kansansa henkisiä asenteita sellaisella tavalla, että yleismaailmallinen
          uskonto voisi turvallisesti tulla käyttöön - uskonto, joka on täysin sopusoinnussa
          ihmisen luonnon kanssa ja joka käsittää kaiken, mikä on hyvää muissa uskonnoissa ja
          yhteiskunnissa, ja jonka koko ihmiskunta voi luonnollisesti ja yleisesti hyväksyä.</p>
          <p>Kuten olemme edellä todenneet, yksittäisiä profeettoja ilmestyi aluksi eri kansojen
          tai ihmisryhmien keskuudesta, ja kunkin profeetan opetukset oli nimenomaan tarkoitettu
          hänen kansalleen. Syynä tähän oli se, että tuona historian kautena kansat asuivat
          erillään ja olivat niin eristettynä toisistaan, että kukin oli suljettu omien alueidensa
          maaan tieteellisten rajojen sisäpuolelle, ja mahdollisuudet keskinäiseen
          vuorovaikutukseen olivat olemattomat. Sellaisissa olosuhteissa olisi ollut hyvin vaikea
          puhua yhteisen maailmanuskonnon puolesta, uskon, johon liittyy oikeusjärjestelmä tässä
          maailmassa elämistä varten. Sitä paitsi noiden varhaisten kansakuntien yleiset olosuhteet
          olivat kovin erilaiset. Tietämättömyys oli suuri ja eri kansojen keskuudessa se oli
          antanut erilaisia muotoja uskon moraalisille harhautumisille ja vääristyksille. Oli sen
          tähden välttämätöntä nostaa eri profeettoja saarnaamaan heille ja voittamaan heidät
          Jumalan tielle; hävittämään asteittain paha ja harhautuminen; poistamaan juurineen kaikki
          tietämättömyyden synnyttämät tavat ja tottumukset ja opettamaan heitä noudattamaan
          yksinkertaisen, hurskaan ja oikeudenmukaisen elämän jaloimpia periaatteita ja antamaan
          heille elämisen taidot. Vain Jumala tietää, miten monta vuosituhatta käytettiin siten
          ihmisen kouluttamiseen, hänen kehittämiseensä henkisesti, moraalisesti ja hengellisesti.
          Joka tapauksessa edistyminen jatkui ja viimein tuli aika, jolloin ihminen kasvoi lapsesta
          aikuiseksi.</p>
          <p>Kaupan, teollisuuden ja taiteiden kehittyessä ja laajetessa, kanssakäyminen kansojen
          välillä vakiintui. Kiinasta ja Japanista avattiin säännölliset reitit maitse ja meritse
          niinkin kauaksi kuin Euroopan ja Afrikan maihin. Monet ihmiset oppivat kirjoittamaan;
          tieto levisi. Aatteita alettiin levittää maasta toiseen, ja tieteellistä oppineisuutta
          alettiin vaihtaa maiden kesken. Suuria valloittajia ilmaantui, he laajensivat
          valloituksiaan maailman eri puolille, perustivat laajoja valtakuntia ja liittivät monia
          kansoja saman poliittisen järjestelmän alaisuuteen. Täten kansat tulivat lähemmäksi
          toisiaan ja heidän välillään vallitsevat eroavaisuudet kävivät yhä vähäisemmiksi.</p>
          <p>Näissä olosuhteissa Jumalalle kävi mahdolliseksi lähettää yhteinen uskonto koko
          ihmiskunnalle, uskonto, joka käsittäisi kaiken sisältävän elämäntavan, joka kattaisi
          ihmisten moraaliset, henkiset, sosiaaliset, sivistykselliset, poliittiset ja
          taloudelliset tarpeet, samoin kuin heidän kaikki muutkin tarpeensa niin uskonnollisissa
          kuin maallisissakin kysymyksissä. Yli kaksituhatta vuotta sitten ihmiskunta oli saanut
          älyllisen pystyvyyden, joka tuntui kaipaavan yleismaailmallista uskontoa. Buddismi,
          vaikka se sisälsi vain muutamia eetisiä periaatteita eikä ollut täydellinen elämisen
          järjstelmä, lähti liikkelle Intiasta ja levisi aina Japaniin ja Mongolian toisella
          suunnalla ja Afganistaniin ja Bukharaan toisella. Sen lähetyssaarnaajat matkustivat
          ympäri maailmaa. Joitakin vuosisatoja myöhemmin syntyi kristinusko. Vaikka Jeesuksen
          Kristuksen (rauha hänelle) opettama uskonto ei ollut mitään muuta kuin islamia, sen
          seuraajat mitätöivät sen kristinuskoksi kutsutuksi sekasotkuksi, ja tämäkin ilmeinen,
          israelisoitunut uskonto levisi Persian ja Lähi-Aasian kaukaisille seuduille ja Euroopan
          ja Aasian etäisiin ilmansuuntiin. Näistä tapahtumista ilmenee selvästi, että ihmissuku
          tuona aikakautena vaati yhteistä uskontoa koko ihmiskunnalle, ja he olivat niin täysin
          valmistautuneita siihen, että kun he eivät löytäneet mitään valmista ja oikeaa uskontoa,
          he alkoivat kannattaa kansojensa keskuudessa olemassa olevia uskontoja, niin
          puutteellisia, epätäydellisiä tai epätyydyttäviä kuin ne olivatkin.</p>
          <p>Sellaisessa ihmiskunnan ratkaisevassa vaiheessa, jolloin ihminen oma mieli kaipasi
          yleismaailmallista uskontoa, Arabiassa kasvoi esiin profeetta koko maailmaa ja kaikkia
          kansoja varten. Uskonto, jota julistamaan hänet oli lähetetty, oli taas islam - mutta nyt
          täydellisen ja viimeistellyn järjestelmän muodossa, sellaisen, joka käsitti kaikki
          ihmisen elämän yksilölliset ja aineelliset puolet. Hänestä tehtiin koko ihmiskunnan
          profeetta ja annettiin tehtäväksi julistaa uskoa koko maailmalle. Hän oli islamin
          Profeetta Muhammed (rauha hänelle).</p>
          <h5>PROFEETTA MUHAMMED</h5>
          <p>Jos vilkaisemme maailmankarttaa, huomaamme, että mikään muu maa ei olisi voinut olla
          sopivampi kovin kaivatulle koko maailman uskonnolle kuin Arabia. Se sijaitsee Aasian ja
          Afrikan välissä, eikä Keski-Eurooppa ole kovin kaukana siitä. Muhammedin aikoina Euroopan
          kansat olivat sivistyneitä ja kulttuurin kannalta pitkälle edistyneitä kansoja; ja täten
          nämä kansat olivat suunnilleen yhtä etäällä Arabiasta kuin Intia. Tämä teki Arabian
          asemasta keskeisen.</p>
          <p>Ja jos katsomme tuon aikakauden historiaa huomaamme, että mikään muu kansa olisi yhtä
          hyvin soveltunut varustamaan lahjoillaan tätä profeettaa kuin arabit.</p>
          <p>Maailman suuret kansat olivat taistelleet ankarasti maailmanherruudesta; ja tässä
          pitkässä ja katkeamettomassa taistelussa he olivat käyttäneet loppuun kaikki voimavaransa
          ja elinvoimansa. Niin kutsuttu sosiaalinen edistys oli kehittänyt pahoja tapoja
          kehittyneempien kansojen keskuudessa, kun taas arabien joukossa sellaista sosiaalista
          järjestelmää ei esiintynyt, joten he olivat vapaita toimettomuudesta, turmeltuneisuudesta
          ja heittäytymisestä ylellisyyteen ja aistilliseen yltäkylläisyyteen. Maailman suurten
          kansakuntien keinotekoiset yhteiskuntajärjestelmät ja sivistys eivät olleet ulottaneet
          turmiollista vaikutustaan 500-luvun pakanallisiin arabeihin. Heillä oli vielä kaikki ne
          ihmisen hyvät ominaisuudet, jotka kansalla, jota ajan "yhteiskunnallinen edistys" ei
          ollut koskettanut, tulikin olla. He olivat rohkeita, pelottomia, anteliaita, he pitivät
          lupauksensa,&nbsp; rakastivat vapautta ja olivat poliittisesti riippumattomia - eivät
          minkään hallitsevan valtion hegemonian alaisia. He elivät yksinkertaista elämää, eivätkä
          he tunteneet ylellistä ja halujaan tyydyttävää elintapaa. Epäilemättä heidänkin
          elämässään oli joitakin epäsuotavia puolia, kuten tulemme myöhemmin kertomaan, mutta
          heidän joukostaan ei ollut noussut profeettaa tuhansiin vuosiin, eikä myöskään
          uudistajaa, joka olisi sivistänyt heitä ja puhdistanut heidän moraalisen elämänsä
          kaikista pahoista epäpuhtauksista. Vuosisatoja jatkunut vapaa ja riippumaton elämä
          hiekkaerämaassa oli levittänyt ja ravinnut suunnatonta tietämättömyyttä heidän
          kesksuudessaan. Heistä oli tästä syystä kehittynyt niin kovasydämisiä ja tietämättömyyden
          perinteelleen uskollisia, että heidän muuttamisensa inhimilliseksi ei ollut tavallisen
          ihmisen tehtävä. Samalla heillä oli kuitenkin ominaisuus, jonka ansiosta he, jos
          erinomaisilla voimilla varustettu henkilö kutsuisi heitä uudistumaan ja antaisi heille
          ylevän ihanteen ja täydellisen ohjelman, hyväksyisivät hänen kutsunsa ja ryhtyisivät
          tehokkaasti toimimaan tämän päämäärän saavuttamiseksi, eivätkä karttaisi mitään taistelua
          tai uhrauksia asian puolesta. He olisivat valmiit kohtaamaan vaikkapa koko maailman
          vihamielisyyden taistellessaan asiansa puolesta. Ja totisesti, juuri sellaista nuorta,
          voimakasta ja elinvoimaista kansaa tarvittiin levittämään koko maailman profeetan,
          Muhammedin (rauha hänelle), opetuksia.</p>
          <p>Ja sitten arabian kieli. Jos opiskelemme kieltä ja syvennymme arabialaiseen
          kirjallisuuteen, vakuuttaudumme pian siitä, ettei ole toista kieltä, joka soveltuisi yhtä
          hyvin kuin arabia selvittämään jumalallisen tiedon arkaluonteisia ja syvällisiä ongelmia,
          ilmaisemaan korkeita ihanteita ja vaikuttamaan ihmisen mieleen sekä muovaamaan sitä
          alistuvaiseksi Jumalalle. Pienet sanonnat ja lyhyet lauseet ilmaisevat kokonaisen
          ihanteiden maailman ja samalla kertaa ne ovat niin voimallisia, että ne tunkeutuvat
          sydämeeen, pelkkä niiden sävy liikuttaa ihmiset kyyneliin ja saattaa heidät hurmioon. Ne
          ovat niin suloisia, että ne tuntuvat hunajalta kun niitä vuodatetaan korvaan; ne ovat
          niin tasapainoisia, että kuulijan ruumiin jokainen solu liikuttuu niiden sinfoniasta.
          Sellaista rikasta ja voimakasta kieltä tarvittiin Koraania, Jumalan ylevää sanaa,
          varten.</p>
          <p>Siksi Arabian valitseminen koko maailman Profeetan syntymäpaikaksi oli osoitus Jumalan
          suuresta viisaudesta. Tutustukaamme nyt tähän ainutlaatuiseen ja erityisillä lahjoilla
          varustettuun Profeettaan, Muhammadiin, jonka Jumala valitsi.</p>
          <h4>3- MUHAMMEDIN PROFEETANKUTSUMUS: JÄRJENMUKAINEN PUOLUSTUS</h4>
          <p>Jos sulkisimme silmämme ja kuvittelisimme elävämme 1400 vuotta sitten, huomaisimme,
          että maailma olisi täysin erilainen kuin tämän päivän maailma, eikä se pienimmälläkään
          tavalla muistuttaisi hälinää ja sekasortoa, joka ympäröi meitä. Miten harvoja kaukana
          toisistaan olivatkaan mahdollisuudet ajatustenvaihtoon! Miten rajoitettuja ja
          kehittymättömiä olivatkaan kulkuvälineet! Kuinka mitättömiä ja vähäisiä olivatkaan
          ihmisten tiedot! Kuinka kääriytynyt hän olikaan taikauskoon ja virheellisiin ja
          turmeltuneisiin ajatuksisiin! Miten kapea oli hänen näköpiirinsä!</p>
          <p>Pimeys hallitsi. Oli vain pieni oppineisuuden valonsäde, joka tuskin pystyi
          valaisemaan inhimillisen tiedon horisonttia. Ei ollut radiota eikä puhelinta, ei
          televisiota eikä elokuvia. Rautateitä tai moottoriajoneuvoja ei osattu edes kuvitella,
          painokoneet ja kustannusyhtiöt olivat tuntemattomia. Käsinkirjoitetut kirjat ja
          jäljentäjät huolehtivat siitä vähäisestä kirjallisuudesta, mitä ylipäätään oli
          välitettävissä sukupolvesta toiseen. Koulutus oli ylellisyyttä, joka oli varattu vain
          kaikkein onnellisimmassa asemassa oleville, ja oppilaitoksia oli vain harvoja, kaukana
          toisistaan.</p>
          <p>Inhimillisen tiedon varastot olivat köyhät, ihmisen näkemys oli ahdas ja hänen
          ajatuksensa ihmisistä ja asioista olivat ympäristön rajoittamia. Tuon ajan oppineeltakin
          puuttuivat monessa suhteessa tiedot, joita tämän päivän maallikolla on, ja sivistynein
          henkilö oli vähemmän hienostunut kuin nykyaikaiset kadunmiehemme.</p>
          <p>Ihmiskunta oli tosiaankin syösty tietämättömyyteen ja taikauskoon. Sekin oppineisuuden
          valo, mikä oli olemassa, näytti taistelevan häviöön tuomittua taistelua kaikkialla
          vallitsevaa pimeyttä vastaan. Sitä, mitä nykyään pidetään yleisenä tietona, olisi tuskin
          voinut vaatia niinä aikoina edes vuosikausien määrätietoisen ajattelun ja kärsivällisen
          tutkimustyön jälkeen. Ihmisillä oli tapana tehdä uhkarohkeita matkoja ja käyttää
          kokonainen ihmisikä hankkiakseen vaatimattomat tiedot, jotka meidän oppimisen aikanamme
          kuuluvat jokaisen perintöön. Asiat, jotka tänä päivänä on luokiteltu "taruiksi" ja
          "taikauskoksi", olivat sen ajan ehdottomia totuuksia. Teot, joita pidämme julmina ja
          barbaarisina, olivat silloin jakapäiväistä elämää. Menetelmät, jotka meistä tuntuisivat
          moraaliltaan vastenmielisiltä, olivat koko sen ajan moraalin sielu, eikä silloin saatettu
          kuvitellakaan, että saattaisi olla toisenlainenkin elämäntapa. Epäusko oli saanut
          sellaisen vallan ja levinnyt niin laajalle, että ihmiset kieltäytyivät pitämästä mitään
          jalona ja ylevänä, ellei se esiintynyt yliluonnollisen, tavallisesta poikkeavan,
          salaperäisen ja jopa täysin epäuskottavan hahmossa. Heistä oli kehittynyt niin voimakas
          alemmuuskompleksi, että heidän oli mahdotonta uskoa, että ihmisellä voisi olla jumalinen
          sielu tai että pyhimykset olisivat inhimillisiä.</p>
          <h5>ARABIA - PIMEYDEN POHJATON KUILU</h5>
          <p>Tuolla pimeydessä elävällä alueella oli seutu, missä pimeys oli raskaampaa ja
          paksumpaa. Naapurimailla Persialla, Bysantilla ja Egyptillä oli heikko sivistyksen hohde
          ja vähäistä oppineisuuden valoa. Mutta Arabia ei voinut&nbsp; saada minkäänlaista osuutta
          niiden sivistyksen vaikutuksista. Se oli valtavan hiekkaerämaan eristämä. Kauppiaat
          kulkivat vaivalloisesti suunnattomia välimatkoja, joihin kului useita kuukausia,
          kuljettaen tavaroita edestakaisin näiden maiden välillä, mutta he hankkivat matkoillaan
          tuskin tiedonjyvästäkään. Heidän omassa maassaan ei ollut ainuttakaan koulutuslaitosta
          tai kirjastoa. Kukaan ei näyttänyt olevan kiinnostunut tiedon vaalimisesta ja
          edistämisestä. Niillä harvoilla, jotka osasivat lukea, ei ollut tarpeeksi sivistystä,
          jotta he olisivat pystyneet ymmärtämään silloisia tieteitä tai taiteita. Heidän kielensä
          oli kyllä erittäin kehittynyttä ja pystyi ihmeellisen tarkasti ilmaisemaan ihmisen
          ajatusten hienoimmatkin vivahteet. Heidän kirjallinen makunsa oli myös hyvä. Mutta heidän
          kirjallisuutensa jäännösten tarkastelu paljastaa heidän rajoitetun tietonsa, heidän
          sivistyksensä alhaisuuden ja sen, miten taikauskon kyllästämät heidän mielensä olivat,
          miten barbaariset ja julmat olivat heidän ajatuksensa ja tapansa ja miten hiomaton ja
          alhainen heidän moraalinsa taso oli.</p>
          <p>Arabia oli maa ilman hallitusta. Jokainen heimo vaati itselleen ylivaltaa ja piti
          itseään riippumattomana yksikkönä. Ei ollut muuta lakia kuin viidakon laki. Tuhopoltto,
          viattomien ja heikkojen ihmisten ryöstäminen ja murhaaminen kuuluivat jokapäiväiseen
          elämään. Henki, omaisuus ja kunnia olivat aina vaarasa. Eri heimot olivat jatkuvasti
          sotajalalla toisiaan vastaan. Mikä tahansa pieni välikohtaus riitti aiheuttamaan julmana
          riehuvan sodan, joka toisinaan laajeni koko maata koskevaksi, vuosikymmeniä kestäväksi
          yleiseksi mullistukseksi. Beduiini ei tosiaankaan käsittänyt, miksi hänen olisi pitänyt
          jättää rauhaan toiseen heimoon kuuluva henkilö, jonka tappamiseen ja ryöstämiseen hänellä
          mielestään oli täysi oikeus <a id="bi4" href="#i4">(4)</a>.</p>
          <p>Ne vähäisetkin moraali-, kulttuuri- ja sivistyskäsitteet, mitä arabeilla oli, olivat
          alkukantaisia ja hiomattomia. He kykenivät tuskin erottamaan puhdasta epäpuhtaasta,
          laillista laittomasta, kohteliaisuutta epäkohteliaisuudesta. Heidän elämänsä oli
          hillitöntä. Heidän menettelyttapansa olivat barbaariset. He hekumoivat aviorikoksissa,
          uhkapelissä ja juopottelussa. "Ryöstä ja rosvoa" oli heidän tunnuslauseensa, murha ja
          ryöstäminen heidän tapansa. He saattoivat seistä toistensa edessä alastomina ilman mitään
          omantunnonpistoksia. Jopa heidän naisväkensäkin riisuutui alastomaksi Kaaban
          kiertämisseremoniassa. Pelkästä typerästä arvovallan halusta he hautasivat tyttärensä
          elävältä niin, ettei kenestäkään vain tulisi heidän vävyään. He naivat äitipuolensa
          isänsä kuoltua. He eivät tunteneet jokapäiväiseen syömisen, peseytymisen ja pukeutumisen
          alkeellisimpiakaan sääntöjä.</p>
          <p>Mitä heidän uskonnollisiin käsityksiinsä tulee, niitä vaivasi sama paha, mikä raivosi
          muualla maailmassa.</p>
          <p>He palvoivat kiviä, puita, tähtiä ja henkiä yleensä, kaikkea mahdollista paitsi
          Jumalaa. He eivät tietäneet mitään vanhojen profeettojen opetuksista. Heillä oli aavistus
          siitä, että Abraham ja Ismael olivat heidän esi-isiään, mutta eivät tietäneet juuri
          mitään heidän uskonnollisista opetuksistaan tai Jumalasta, jota he palvelivat. 'Aadin ja
          Thamudin tarinat esiintyivät heidän kansantarinoissaan, mutta eivät sisältäneet mitään
          profeettojen Huudin ja Saalihin opetuksista. Juutalaiset ja kristityt olivat välittäneet
          heille joitakin legendanomaisia kansantarinoita israelilaisista profeetoista. Ne antoivat
          pöyristyttävän kuvan noista jaloista sieluista. Heidän opetuksiinsa oli sekoitettu
          arabien oman mielikuvituksen tuotteita ja heidän elämänsä täysin mustattu. Vielä tänä
          päivänä on mahdolllista saada kuva noiden ihmisten uskonnollisista käsityksistä
          vilkaisemalla Koraania selittäneiden muslimien kuvauksia israelilaisesta perinteestä.
          Niissä esitetty kuva profeettakäsitteestä laitoksena ja israelilaisten profeettojen
          luonteesta on todellinen antiteesi kaikelle sille, minkä puolesta nuo jalot
          totuudenseuraajat taistelivat.</p>
          <h5>PELASTAJA SYNTYY</h5>
          <p>Sellaiseen pimeään aikaan syntyy ihminen siinä tietämättömyyden peittämässä maassa.
          Hänen vanhempansa kuolevat, kun hän on vielä pieni, ja muutamia vuosia myöhemmin hänen
          isoisäänsä kohtaa sama kohtalo. Näin häneltä viedään sekin vähäinen koulutus ja kasvatus,
          jonka hänen aikansa arabilapsi saattoi saada. Poikavuosinaan hän paimensi lampaita ja
          vuohia beduiinipoikien kanssa. Aikuiseksi tultuaan hän ryhtyi kauppiaaksi. Niin
          liikeasioissa kuin muutenkin hän oli kosketuksissa vain arabien kanssa, joiden
          olosuhteita olemme edellä kuvanneet. Koulutus ei ole edes hipaissut häntä; hän on täysin
          lukutaidoton ja kouluttamaton. Hän ei saa koskaan tilaisuutta istua oppineiden miesten
          joukossa, sillä sellaisia miehiä ei Arabiassa ollut lainkaan. Hänellä on joitakin
          tilaisuuksia matkustaa omasta maastaan,mutta nuo matkat suuntautuvat vain Syyriaan ja
          ovat vain tavanomaisia kauppamatkoja, joita arabien karavaanit tekivät. Jos hän siellä
          kohtaa oppineita tai saa tilaisuuden tarkkailla kulttuurin ja sivistyksen eri
          puolia,noilla sattumanvaraisilla tapaamisilla tai hajanaisilla huomioilla ei voi olla
          mitään osuutta hänen persoonallisuutensa muovaamisessa. Sellaisilla seikoilla ei koskaan
          voi olla niin syvällistä vaikutusta, että ne nostaisivat ihmisen kokonaan ympäristöstään,
          muuttaisivat hänet täydellisesti ja kohottaisivat hänet sellaisille omaperäisyyden ja
          loiston huipulle, ettei mitään henkistä sukulaisuutta olisi jäljellä hänen ja sen
          yhteiskunnan välillä, mihin hän on syntynyt. Ne eivät voi olla välikappaleita, joiden
          avulla lukutaidottomasta beduiinista tulee, ei vain oman maansa ja aikansa, vaan koko
          maailman ja kaikkien tulevien aikakausien johtaja. Tosiaankin, mikä tahansa merkitys
          kulttuurillisten ja älyllisten herätteiden antajana noille matkoille annetaankin, varmaa
          on kuitenkin, etteivät ne voineet antaa uskonnon, etiikan, kulttuurin ja sivistyksen
          periaatteita, joita ei sen ajan maailmassa ollut olemassakaan; eivätkä ne voineet luoda
          tuota jaloa ja täydellistä ihmisluonnon mallia, jonka kaltaista ei missään ollut
          olemassa.</p>
          <h5>TIMANTTI KIVIRÖYKKIÖSSÄ</h5>
          <p>Tutkikaamme tuon jalon miehen elämää ja työtä ei vain arabialaisen yhteiskunnan, vaan
          myös koko maailman kannalta, sellaisena kuin se oli siihen aikaan.</p>
          <p>Hän eroaa täysin ihmisistä, joiden keskuuteen hän on syntynyt ja joiden joukossa hän
          viettää nuoruutensa ja varhaiset miehuusvuotensa, saavuttaen sitten täyden kypsyytensä.
          Hän ei koskaan valehtele. Hänen koko kansansa todistaa yksimielisesti hänen
          rehellisyyttään. Hänen pahimmat vihamiehensäkään eivät koskaan syytä häntä valheista
          missään tilanteessa koko elämänsä aikana. Hän puhuu kohteliaasti eikä koskaan käytä
          ruokotonta&nbsp; tai loukkaavaa kieltä. Hänellä on viehättävä persoonallisuus ja
          miellyttävät tavat, joiden avulla hän valloittaa kaikkien niiden sydämet, jotka joutuvat
          kosketuksiin hänen kanssaan. Kanssakäymisissään ihmisten kanssa hän aina noudattaa
          oikeudenmukaisuuden ja reiluuden periaatteita. Hän harjoittaa kauppaa ja liiketoimia
          vuosikausia, mutta ei koskaan ryhdy mihinkään epärehelliseen liiketoimeen. Niillä, jotka
          tekevät kauppaa hänen kanssaan, on täydellinen luottamus hänen rehellisyyteensä. Koko
          kansa kutsuu häntä nimellä "Al-Amiin" (Totuudenmukainen ja Luotettava). Hänen
          vihamiehensäkin uskovat kalleutensa hänen huostaansa ja hän täyttää tunnontarkasti heidän
          uskomansa tehtävän. Hän on vaatimattomuuden ruumiillistuma yhteiskunnassa, joka on
          läpeensä kainostelematon. Vaikka hän on syntynyt kansan keskuuteen joka pitää juopottelua
          ja uhkapeliä hyveinä, hän ei koskaan koske alkoholiin eikä ryhdy uhkapeliin. Hänen
          kansansa on oppimatonta, sivistymätöntä ja likaista, mutta hän itse on esimerkkinä
          korkeimmasta sivistyksestä ja hienostuneemmista esteettisistä käsityksistä. Vaikka
          sydämettömät ihmiset ympäröivät häntä joka puolelta, hänellä itsellään on sydän, joka
          pursuaa inhimillisen ystävällisyyden hunajaa. Hän auttaa leskiä ja orpoja. Hän on
          matkustavaisille vieraanvarainen. Hän ei vahingoita ketään, pikemminkin kärsii vaikeuksia
          toisensa perään muiden vuoksi. Vaikka hän elää ihmisten keskuudessa, joille sota on
          olemassaolon leipä ja voi, hän rakastaa rauhaa niin paljon, että hänen sydämensä sulaa
          heidän puolestaan kun he tarttuvat aseisiin ja katkaisevat toistensa kaulat. Hän
          pysyttelee erossa heimonsa riidoista ja on ensimmäisenä yrittämässä sovinnon
          aikaansaamista. Vaikka hän on kasvanut epäjumalia palvovan kansan keskellä, hänen
          mielensä on niin kirkas ja hänen sielunsa niin puhdas, ettei hän pidä palvelemisen
          arvoisena taivaassa eikä maan päällä ketään muuta kuin Ainoata ja Oikeata Jumalaa. Hän ei
          kumarra päätään kenenkään luodun olennon edessä eikä osallistu epäjumalien uhrijuhliin
          edes lapsena. Vaistomaisesti hän vihaa kaikkea olentojen ja olioiden palvontaa Jumalan
          rinnalla. Lyhyesti sanottuna tämän miehen pilviin nouseva, loistava persoonallisuus
          keskellä tuota pimeyden hallitsemaa ympäristöä on kuin majakka, joka valaisee sysimustan
          yön tai kuin kuolleiden kivien röykkiössä loistava timantti.</p>
          <h5>VALLANKUMOUS</h5>
          <p>Elettyään suuren osan elämästään tällä siveällä , puhtaalla ja sivistyneellä tavalla,
          hänen olemuksessaan tapahtuu vallankumous. Hän tuntee kyllästymistä ympärilleen
          kasaantuneeseen tietämättömyyteen ja pimeyteen. Hän haluaa päästä selville vesille tuosta
          hirvittävästä tietämättömyyden, mädännäisyyden, moraalittomuuden, epäjumalanpalvelun ja
          epäjärjestyksen merestä, joka ympäröi häntä kaikkialta. Hän tuntee ettei mikään hänen
          ympärillään ole sopusoinnussa hänen sielunsa kanssa. Hän vetäytyy kukkuloille, kauas
          asuttujen seutujen hälinästä. Hän viettää päiväkausia täydellisessä yksinäisyydessä ja
          mietiskelyssä. Hän paastoaa niin, että hänen sielunsa ja sydämensä puhdistuisivat ja
          tulisivat vieläkin jaloimmiksi.</p>
          <p>Hän pohdiskelee ja mietiskelee syvällisesti. Hän etsii valoa, joka sulattaisi
          ympäröivän pimeyden. Hän haluaa käsiinsä tuon voiman, jonka avulla hän saisi aikaan oman
          aikansa mädännäisen ja epäjärjestyksessä olevan maailman kukistumisen ja laskisi uuden ja
          paremman maailman perustukset.</p>
          <p>Ja merkillinen vallankumous tapahtuu hänen olemuksessaan! Äkkiä hänen sydäntään
          valaisee jumalinen valo, joka antaa hänelle ikävöimänsä voiman. Hän tulee esiin luolansa
          yksinäisyydestä, menee ihmisten luo ja puhuttelee heitä seuraavalla tavalla: "Jumalat
          joita palvotte, ovat pelkkää petosta. Lakatkaa palvelemasta niitä tästä lähtien. Ei
          kukaan kuolevainen olento, ei mikään tähti, puu, kivi tai henki ole ihmisen palvomisen
          arvoinen. Älkää sen tähden palvoko niitä kumartaen. Koko maailmankaikkeus ja kaikki mitä
          siinä on, kuuluu yksinomaan Kaikkivaltiaalle Jumalalle. Vain hän on Luoja, Ravitsija,
          Ylläpitäjä ja siitä johtuen todellinen Hallitsija, jonka edessä kaikkien tulisi kumartaa
          ja jota kaikkien tulisi rukoilla ja totella. Palvelkaa siis vain Häntä ja totelkaa vain
          Hänen käskyjään. Saalistus ja varkaus, murha ja ryöstö, vääryys ja julmuus - kaikki
          paheet joissa hekumoitte - ovat rikoksia Jumalan silmissä. Jättäkää pahat tapanne. Hän
          vihaa niitä kaikkia. Puhukaa totta. Olkaa oikeudenmukaisia. Älkää tappako. Älkää ryöstäkö
          ketään. Ottakaa laillinen osanne. Antakaa toiselle, mitä hänelle kuuluu
          oikeudenmukaisesti. Te olette ihmisiä ja kaikki ihmiset ovat samanarvoisia Jumalan
          silmissä. Kukaan ei ole syntynyt häpeätahra kasvoillaan, kukaan ei ole myöskään syntynyt
          maailmaan kunniamantteli harteillaan. Vain se, joka on Jumalaapelkäävä ja hurskas,
          rehellinen sanoissaan ja teoissaan, on ylhäinen ja kunnioitettu. Syntyperän ja rodun
          loistokkuus eivät ole mitään suuruuden ja kunnian kriteerejä. Se, joka pelkää Jumalaa ja
          tekee hyviä tekoja, on jaloin kaikista ihmisistä. Se, jolta Jumalan rakkaus on riistetty
          ja joka sortuu huonoihin tapoihin, on tuomittu. Kuoleman jälkeen tulee määrätty päivä,
          jolloin teidän on astuttava Herranne eteen. Teidät vaaditaan tilille kaikista teoistanne,
          hyvistä ja pahoista, ettekä te voi salata mitään. Koko elämänne on Hänelle kuin avoin
          kirja. Kohtalonne määräytyy hyvien tai pahojen tekojenne mukaan. Oikeudenmukaisen
          Tuomarin - Kaikivaltiaan Jumalan - tuomioistuimessa ei esiinny epäoikeudenmukaisia
          suosituksia tai suosimista. Ette pysty lahjomaan Häntä. Syntyperäänne tai vanhempianne ei
          oteta huomioon. Vain oikea usko ja hyvät teot takaavat teille hyvän aseman tuona hetkenä.
          Se, joka on varustettu runsaasti näillä, saa asuntonsa ikuisen onnen Taivaassa, se jolla
          näitä ei ole, heitetää Helvetin tuleen."</p>
          <p>Tämä on sanoma, jonka hän tuo. Tietämätön kansakunna kääntyvät häntä vastaan.
          Haukkumasanoja ja kiviä sataa hänen jalon olemuksensa ylle. Hän joutuu kestämään kaikki
          ajateltavissa olevat kidutukset ja julmuudet, eikä vain päivän tai parin, vaan
          katkeamattomasti kolmentoista vaivalloisen vuoden ajan. Lopulta hän joutuu maanpakoon.
          Mutta sielläkään hän ei saa hengähdysaikaa. Häntä kiusataan pakopaikassaan moninaisin
          tavoin. Koko Arabia on kiihotettu häntä vastaan. Häntä vainotaan ja ajetaan takaa täydet
          kahdeksan vuotta. Hän kestää sen kaiken, mutta ei taivu tuumaakaan kannastaan. Hän on
          päättäväinen, luja ja taipumaton tarkoitusperissään ja kannanotoissaan.</p>
          <h5>MIKSI KAIKKI TÄMÄ VIHAMIELISYYS?</h5>
          <p>Voisimme kysyä: miksi hänen omasta kansastaan tuli hänen vannoutunut vihollisensa?
          Riideltiinkö kullasta ja hopeasta tai muusta maallisesta omaisuudesta? Johtuiko kaikki
          verivihasta? Vaatiko hän jotain heiltä? Ei! Koko vihamielisyys perustui siihen
          tosiasiaan, että hän oli kehoittanut heitä palvelemaan Ainoata Oikeata Jumalaa ja elämään
          oikeudenmukaisuudessa, hurskaudessa ja hyvyydessä. Hän oli saarnannut epäjumalien ja
          muiden olentojen palvelemista vastaan ja oli tuominnut heidän väärät elintapansa. Hän oli
          leikannut pappisvaltaisuuden juuret. Hän oli herjannut kaikkea erottelua ylhäisen ja
          alhaisen ihmisolennon välillä ja tuominnut sukuun ja rotuun liittyvät ennakkoluulot
          pelkkänä tietämättömyytenä; hän halusi muuttaa koko yhteiskunnan rakenteen, joka oli
          periytynyt heille ikimuistoisista ajoista. Hänen maamiehensä vuorostaan kertoivat
          hänelle, että hänen kutsumuksensa periaatteet olivat vihamielisiä heidän esivanhempiensa
          perinteille ja pyysivät häntä luopumaan niistä tai valmistautumaan pahimpaan.</p>
          <p>Voitaisiin kysyä; miksi hän kesti kaikki nuo kärsimykset. Hänen kansakuntansa
          tarjoutui hyväksymaään hänet kuninkaakseen ja laskemaan kaikki maan rikkaudet hänen
          jalkojensa juureen jos hän vain luopuisi saarnaamasta uskoaan ja levittämästä sanomaansa
          <a id="bi5" href="#i5">(5)</a>. Mutta sen sijaan hän päätti hylätä houkuttelevat
          tarjoukset ja kärsiä asiansa puolesta. Miksi? Saisiko hän jotakin hyötyä siitä, että nämä
          ihmiset muuttuisivat hurskaiksi ja oikeudenmukaisiksi?</p>
          <p>Mistä syystä hän ei välittänyt vähääkään rikkauksista ja ylellisyydestä, kuninkuudesta
          ja loistosta, mukavuudesta ja runsaudesta? Pelasiko hän joistakin suuremmista
          aineellisista etuisuuksista, niin että nämä edut olivat mitättömiä niihin verrattuina?
          Olivatko nuo etuisuudet niin houkuttelevia, että hän saattoi rauhallisesti valita tulen
          ja miekan läpi kulkemisen ja sielun ja ruumiin kiduttamisen vuosikausiksi? Jotta
          löytäisimme vastauksen tähän, meidän on mietittävä asiaa syvällisesti.</p>
          <p>Voiko kukaan keksiä suurempaa esimerkkiä itsensä uhraamisesta, toveruudentunteesta ja
          hyväsydämisyydestä kanssaihmisiään kohtaan kuin että ihminen on valmis uhraamaan oman
          onnensa toisten hyväksi, kun juuri ne ihmiset, joiden parantamisen hyväksi hän
          ponnistelee, kivittävät häntä, vainoavat häntä, kiroavat hänet eivätkä anna rauhaa edes
          maanpaossa, ja että tastä kaikesta huolimatta kieltäytyy lopettamasta ponnistuksiaan
          heidän hyvinvointinsa hyväksi? Voisiko kukaan vilpillinen henkilö kestää sellaisia
          kärsimyksiä väärän päämäärän hyväksi? Voisiko kukaan epärehellinen keinottelija ja näkijä
          osoittaa sellaista lujuutta ja päättäväisyyttä aatteidensa puolesta pitäen
          itsepintaisesti kiinni uskostaan viimeiseen asti ja pysyen järkkymättömänä ja
          peräänantamattomana kaikkien kuviteltavissa olevien vaarojen ja kärsimysten edessä, kun
          kokonainen kansa nousee aseisiin häntä vastaan?</p>
          <p>Tämä usko, tämä hellittämättömyys, tämä päättäväisyys, jolla hän johti liikkensä
          lopulliseen menestykseen on siksi kaunopuheinen todistus hänen asiansa äärimmäisestä
          totuudesta. Jos hänen sydämessään olisi ollut pienikin epäilyksen tai epävarmuuden häivä,
          hän ei olisi koskaan pystynyt kestämään myrskyä, jota kesti kaikessa raivossaan
          kaksikymmentä yksi pitkää vuotta.</p>
          <p>Tämä oli toinen puoli hänen olemuksessaan käydystä vallankumouksen taistelusta. Toinen
          puoli on vieläkin ihmeellisempi ja merkillisempi.</p>
          <p>Quraishien johtavien henkilöiden ryhmä kävi tapaamassa Pyhää Profeettaa ja yritti
          lahjoa häntä tarjoamalla kaikkea maallista kunniaa, mitä he saattoivat kuvitella. He
          sanoivat: "Jos haluat rikkautta, annamme sitä sinulle kasakaupalla, niin paljon kuin
          haluat; jos haluat voittaa mainetta ja kunniaa, olemme valmiit vannomaan uskollisuutta
          sinulle ylipäällikkönämme ja kuninkaanamme; jos rakastat kauneutta, saat kauneimman
          neidon käden oman valintasi mukaan:"</p>
          <p>Mutta he vaativat, että hän hylkäisi kutsumuksensa. Ehdot olivat erittäin
          houkuttelevat kenelle tahnsa kuolevaiselle. Mutta niillä ei olllut mitään merkitystä
          Jalon Profeetan silmissä. Hänen vastauksensa putosi kuin pommi Arabian johtajien
          keskuuteen. He luulivat pelanneensa valttikortin. Mutta he pettyivät. Pyhä Profeetta
          sanoi: " Pyydän! En halua rikkautta ja kunniaa. Jumala on lähettänyt minut varoittamaan
          ihmiskuntaa. Tuon Hänen sanomansa teille. jos hyväksytte sen, teillä tulee olemaan onnea
          ja iloa tässä elämässä ja ikuinen autuus tuonpuoleisessa; jos hylkäätte Jumalan Sanan,
          totisesti Jumala valitsee teidän ja minun välillä."</p>
          <p>Toisessa tilaisuudessa hän sanoi sedälleen, joka Arabian johtajien painostuksesta
          yritti taivuttaa häntä hylkäämään tehtävänsä: " Oi setäni! Vaikka he asettaisivat
          auringon oikeaan käteeni ja kuun vasempaan saadakseen minut hylkäämään tämän tehtävän,
          NIIN EI TULE TAPAHTUMAAN. En milloinkaan luovu siitä, paitsi jos se olisi Jumalalle
          mieliksi tai jos menehdyn yrityksessäni.</p>
          <p>Tällainen oli islamin profeetta luonteeltaan! - Toimittaja</p>
          <h5>MUUTTUNUT MIES NELJÄNKYMMENEN VUODEN IÄSSÄ - MIKSI?</h5>
          <p>Neljäkymmentä vuotta hän oli elänyt arabina arabien joukossa. Tänä pitkänä aikana
          häntä ei tunnettu valtiomiehenä, ei saarnaajana eikä puhujana. Kukaan ei ollut kuullut
          hänen lausuvan viisauden ja tiedon helmiä, kuten hän teki tämän jälkeen. Häntä ei koskaan
          nähty keskustelemassa metafysiikan, etiikan, oikeustieteen, politiikan, taloustieteen ja
          sosialogian periaatteista. Puhumattakaan siitä, että hän olisi ollut suuri kenraali, hän
          ei tiettävästi ollut edes tavallinen sotilas. Hän ei ollut lausunut sanaakaan Jumalasta,
          enkeleistä, ilmoitetuista kirjoista, aikaisemmista profeetoista, entisistä kansoista,
          Tuomiopäivästä, kuolemanjälkeisestä elämästä, Helvetistä tai Taivaasta. Epäilemättä
          hänellä oli erinomainen luonteenlaatu ja miellyttävä käytös ja hän oli erittäin
          sivistynyt, mutta hänessä ei ollut mitään poikkeuksellisen syvällistä tai niin
          tavallisuudesta poikkeavan erinomaista, että ihmiset olisivat odottaneet hänestä
          kehittyvän jotakin suurta ja kumouksellista tulevaisuudessa. Hänen tuttavansa pitivät
          häntä järkevänä, rauhallisena, ystävällisenä, lainkuuliaisena ja hyväluontoisena
          kansalaisena. Mutta kun hän palasi luolasta uusi sanoma mukanaan, hän oli kokenut
          täydellisen muutoksen.</p>
          <p>Kun hän alkoi saarnata sanomaansa, koko Arabia tunsi kunnioitusta ja hämmästystä.
          Hänen ihmeellinen kaunopuheisuutensa ja puhetaitonsa lumosi kuulijat. Se oli niin
          vaikuttavaa, että hänen pahimmat vihollisensa pelkäsivät kuunnella häntä, ettei se vain
          tunkeutuisi syvälle heidän sydämensä sopukoihin ja heidän olemuksensa ytimiin, veisi
          heitä mukanaan ja saisi heidät sanomaan hyvästi vanhalle uskonnolleen ja sivistykselleen.
          Se oli niin vailla vertaa, että koko joukko Arabian parhaita runoilijoita, saarnaajia ja
          puhujia epäonnistui yrittäesään luoda jotakin, joka olisi sen vertaista kielen
          kauneudessa ja tyylin loistavuudessa, kun hän haastoi vastustajansa tuottamaan
          yhteisvoimin edes yhden ainoan rivin joka vastaisi hänen lausumiaan.</p>
          <h5>HÄNEN KAIKENKÄSITTÄVÄ SANOMANSA</h5>
          <p>Hän astui kansansa eteen ainutlaatuisena filosofina, ihmeellisenä uudistajana,
          kulttuurin ja sivistyksen ansiokkaana muovaajana, huomattavana poliitikkona, suurena
          johtajana, arvovaltaisena tuomarina ja verrattomana kenraalina. Tämä lukutaidoton
          beduiini, tämä erämaan asukas puhui viisaammin ja oppineemmin kukaan ennen häntä tai
          hänen jälkeensä. Hän tulkitsi monimutkaisia teologisia ja metafyysisiä ongelmia. Hän piti
          puheita kansakuntien rappeutumisesta ja tuhosta, tukien väitteitään historiallisilla
          tosiasioilla. Hän arvioi uudelleen aikaisempien uudistajien saavutuksia,lausui
          arviointeja maailman eri uskonnoista ja lausui mielipiteensä kansakuntien välisistä
          kiistoista ja erimielisyyksistä. Hän opetti eettisiä sääntöjä ja kulttuurin periaatteita.
          Hän laati sosiaalista kulttuuria, taloudellisia järjestöjä, ryhmäkäyttäytymistä ja
          kansainvälisiä suhteita koskevia lakeja, joiden todellisen viisauden oppineetkin
          tajusivat vasta tutkittuaan niitä kokonaisen elämäniän ja hankittuaan laajat kokemukset
          ihmisistä ja asioista. Niiden kauneus paljastuu tosiaankin asteittain kun ihminen edistyy
          teoreettisen tiedon ja käytännöllisen kokemuksen alalla.</p>
          <p>Tästä hiljaisesta ja rauhaa rakastavasta kauppiaasta, joka ei ollut koskaan pitänyt
          miekkaa kädessään jolla ei ollut minkäänlaista sotilaallista koulutusta, joka oli vain
          kerran osallistunut taisteluun ja silloinkin sivustakatsojana, tuli äkkiä niin
          urhoollinen sotilas, ettei hän kertakaikkiaan perääntynyt kiivaimmastakaan taistelusta.
          Hänestä tuli niin mahtava kenraali, että hän valloitti koko Arabian yhdeksässä vuodessa,
          aikana jolloin aseet olivat alkeellisia ja kulkuvälineet mitä puutteellisimmat. Hänen
          sotilaallinen terävä-älyisyytensä ja tehokkuutensa kehittyivät niin korkealle tasolle ja
          hänen miehiinsä valama sotilaallinen henki, sekä sotilaallinen koulutus, jota hän antoi
          kokoonhaalitulle joukolle arabeja (joilla ei ollut mainitsemisen arvoisia aseita), saivat
          aikaan sellaisen ihmeen, että muutamassa vuodessa kukistivat sen ajan mahtavimmat
          sotavoimat ja hallitsivat suurinta osaa silloin tunnetusta maailmasta.</p>
          <p>Tämä pidättyväinen ja hiljainen mies, joka ei neljänkymmenen vuoden aikana milloinkaan
          ilmaissut merkkiäkään poliittisesta kiinnostuksesta tai toiminnasta, ilmestyi äkkiä
          maailman näyttämölle niin suurena poliittisena uudistajana ja valtiomiehenä, että hän,
          ilman radion, lennättimen ja lehdistön apua, yhdisti erämaan hajallaan asuvat asukkaat
          sadankahdenkymmenentuhannen neliömailin alueelta - kansan, joka oli sotaisa, tietämätön,
          levoton, sivistymätön, toisiaan hävittäviin heimosotiin kokonaan syventyneitä - yhden
          lipun, yhden lain, yhden uskonnon, yhden kulttuurin, yhden sivistyksen ja yhden
          hallitusmuodon alle <a id="bi6" href="#i6">(6)</a>.</p>
          <p>Hän muutti heidän ajattelutapansa, tottumuksensa ja moraalinsa. Hän muutti
          oppimattoman sivistyneeksi, barbaarin kultivoiduksi, pahantekijät ja huonon luonteen
          omaavat hurskaiksi, Jumalaa pelkääviksi ja oikeudenmukaisiksi henkilöiksi. Heidän
          levottomat ja itsepäiset luontonsa muunnettiin lainkuuliaisuuden ja
          järjestyksenalaisuuden malliesimerkeiksi. Kansakunta joka ei ollut satoihin vuosiin
          tuottanut ainuttakaan mainitsemisen arvoista suurmiestä, synnytti hänen vaikutuksensa ja
          ohjauksensa alaisena tuhansia jaloja sieluja jotka lähtivät maailman kaukaisiin kolkkiin
          saarnaamaan ja opettamaan uskonnon, moraalin ja kulttuurin periaatteita <a id="bi7" href=
          "#i7">(7)</a>.</p>
          <p>Hän ei suorittanut tätä urotyötä minkään maallisten huokutusten, sortamisen tai
          julmuuden avulla, vaan valloittavalla käytöksellään, rakastettavalla, moraalisella
          persoonallisuudellaan ja vakuuttavalla opetuksellaan. Jalolla ja ystävällisellä
          käytöksellään hän valloitti jopa vihamiehensäkin. Hän ei poikenut totuudesta ja
          oikeudenmukaisuudesta. Hän voitti ihmisten sydämet puolelleen rajattomalla
          myötätunnollaan ja inhimillisen ystävällisyyden hunajalla. Hän hallitsi
          oikeudenmukaisesti. Hän ei sortanut edes verivihollisiaan, jotka vainosivat hänen
          henkeään, jotka olivat pommittaneet häntä kivillä ja ajaneet hänet kotipaikastaan, jotka
          olivat kiihoittaneet koko Arabian häntä vastaan - ei, hän ei vainonnut edes niitä, jotka
          olivat syöneet hänen kuolleen setänsä raa'an maksan kostonvimmassaan <a id="bi8" href=
          "#i8">(8)</a>. Hän antoi heille anteeksi kun hän oli saavuttanut täydellisen voiton
          heistä. Hän ei koskaan kostanut kenellekään kokemiaan henkilökohtaisia kärsimyksiä tai
          vääryyksiä.</p>
          <p>Vaikka hänestä tulikin maansa hallitsija, hän oli niin epäitsekäs ja vaatimaton, että
          hänen tapansa pysyivät yksinkertaisina ja säästäväisinä. Hän eli niukasti, kuten
          ennenkin, olkikattoisessa savimajassa. Hän nukkui patjalla, käytti karkeita vaatteita,
          söi köyhien yksinkertaista ruokaa ja oli toisinaan kokonaan ilmana ravintoa. Hänellä oli
          tapana seistä koko yön rukoilemassa Herraansa. Hän tuli puutteenalaisten ja rahattomien
          pelastukseksi <a id="bi9" href="#i9">(9)</a>. Hän ei tuntenut itseään vähimmässäkään
          määrin nöyryytetyksi tehdessään töitä. Edes viimeisinä hetkinään hänessä ei ollut
          häivähdystäkään kuninkaallisesta prameilusta ja mahtailusta eikä ylhäisten ja rikkaiden
          kopeutta. Hän istui ja käveli ihmisten parissa aivan kuten tavallinen ihminen ja jakoi
          heidän ilonsa ja surunsa. Hän sekoittui niin väkijoukkoon, että ulkopuolisen olisi ollut
          vaikea osoittaa kansanjohtaja ja kansakunnan hallitsijan muusta seurasta.</p>
          <p>Suuruudestaan huolimatta hän käyttäytyi vähäisintäkin yksilöä kohtaan kuten tavallinen
          ihminen. Koko elämänsä aikana hän ei halunnut henkilökohtaista palkkiota tai etua
          ponnistuksistaan ja pyrkimyksistään eikä jättänyt perijöilleen lainkaan omaisuutta. Hän
          omistautui kaikessa uskonnolleen. Hän ei pyytänyt kannattajiaan varaamaan mitään
          itselleen tai jälkeläisilleen, jopa siinä määrin että hän kielsi jälkeläisiään ottamasta
          vastaan zakatia, etteivät hänen seuraajansa koskaan tulevina aikoina jakaa koko zakat
          osuutta heille.</p>
          <h5>HÄNEN PANOKSENSA INHIMILLISEEN AJATTELUUN</h5>
          <p>Tämän suuren miehen saavutukset eivät pääty tähän. Jotta voisimme arvioida oikein
          hänen todellisen arvonsa, meidän on tarkasteltava sitä koko maailmanhistorian taustaa
          vasten. Näin paljastuu se tosiseikka, että tämä oppimaton erämaiden vaeltaja, joka syntyi
          "pimeänä aikakautena" noin 1400 vuotta sitten,oli uuden ajan todellinen edelläkävijä ja
          ihmiskunnan todellinen johtaja. Hän ei oli vain niiden johtaja, jotka hyväksyvät hänen
          johtajuutensa, vaan myös niiden, jotka eivät osoita hänelle suosiotaan; niin, myös
          niiden, jotka kieltävät hänet! - ainoana erona kun on se, että viimeksi mainitut eivät
          ole tietoisia siitä, että hänen johdatuksensa vaikuttaa vieläkin näkymättömästi heidän
          ajatuksiinsa ja tekoihinsa ja on heidän elämänsä johtava pääperiaate ja uudenajan
          todellinen henki .</p>
          <ul class="normal-list">
            <li>
              <p>Arthur Leonard sanoo: "Islam on itse asiassa tehnyt työnsä. Se on jättänyt
              jälkensä ihmiskunnan historian sivuille ja tämä on niin lähtemätön, ettei sitä
              koskaan voida hävittää... että vasta kun maailma kehittyy se voidaan täysin
              tunnustaa." John Davenport, johtava tiedemies, pani merkille seuraavan: "Täytyy
              myöntää, että koko se tietämyt -oli se fysiikkaa, tähtitiedettä, filosofiaa tai
              matematiikkaa - joka kukoisti Euroopassa 900-luvulta eteenpäin, oli alunperin
              johdettu arabialaisesta skolastiikasta, ja Espanjan saraseenejä (=keskiajalla
              arabialaisista ja siteen yleensä islaminuskoisten nimitys, johtunee erään
              arabialaisen heimon nimestä, Otavan uusi sivistyssanakirja 1993) voidaan pitää
              eurooppalaisen filosofian isänä"-lainaus A. Karim kirjassaan "Islam_s Contribution to
              Science and Civilation".</p>
            </li>
            <li>
              <p>Bertrand Russel, kuuluisa brittiläinen filosofi, kirjoittaa: "Idän ylivalta ei
              ollut vain sotilaallista. Tiede, filosofia, runous, ja taiteet, kaikki kukoistivat
              islamilaisessa maailmassa aikana, jolloin Eurooppa oli vajonnut barbariaan.
              Eurooppalaiset, anteeksiantamattoman ahdasmielisesti, kutsuvat tätä ajanjaksoa
              "pimeäksi keskiajaksi": mutta se oli pimeä vain Euroopassa-todellakin vain
              kristityssä Euroopassa, sillä Espanjassa, joka oli islamilainen, kukoisti loistava
              kulttuuri." Pakistan Quartelely, Vol. IV No.3 (painotus meidän).</p>
            </li>
            <li>
              <p>Robert Briffault, tunnettu historioitsija, myöntää kirjassaan "The Meaning of
              Humanity": "On erittäin todennäköistä, että ilman arabeja moderni eurooppalainen
              sivilisaatio ei olisi koskaan omaksunut sitä luonnetta, joka on mahdollistanut sen
              ylittävän kaikki aikaisemmat evoluution vaiheet. Vaikkakaan ei ole mitään
              inhimillisen kasvun aluetta, millä islamilaisen kulttuurin ratkaisevaa vaikutusta ei
              ole nähtävissä, missään se ei ole niin selvä ja tärkeä kuin sen vallan alkujuurilla,
              joka muodostaa nykyaikaisen maailman ylimmän voiman ja sen voiton suurimman lähteen-
              luonnontieteet ja tieteellisen hengen... Se mitä me kutsumme tieteeksi syntyi
              Euroopassa tutkimuksen uuden hengen ja uusien metodien sekä kokeilujen, havaintojen,
              mittausten, matematiikan kehityksen tuloksena, jotka sellaisenaan olivat
              tuntemattomia kreikkalaisille. Arabit esittelivät eurooppalaiselle maailmalle hengen
              ja nämä metodit."</p>
            </li>
            <li>
              <p>Stanwood Cobb, Progressive Education Associationin perustaja, sanoo, "Islam... oli
              Euroopan renesanssin tosiasiallinen luoja."-lainaus Robert L. Gullick Jr:n kirjasta
              "Muhammad the Educator".</p>
            </li>
          </ul>
          <p>Hän käänsi inhimillisen ajattelun suunnan taikauskoisuudesta, luonnottoman ja
          selittämättömän rakkaudesta ja luostarielämästä järkiperäiseen suuntaan,
          todellisuudenrakkauteen ja hurskaaseen, tasapainoiseen maalliseen elämään. Hän innoitti
          heitä, maailmassa, joka piti vain yliluonnollisia tapahtumia ihmeinä ja vaati niitä
          uskonnollisen tehtävän totuuden todisteiksi, vaatimaan järkiperäisiä todistuksia ja uskoa
          niissä totuuden kriteereiksi. Hän avasi niiden silmät, jotka tähän asti olivat tottuneet
          etsimään merkkejä luonnonilmiöistä. Hän johti ihmiset, perättömien mietiskelyjen sijasta,
          huomioihin,kokeisiin ja tutkimukseen perustuvalle järkiperäisen ymmärtämisen ja terveen
          ajattelun tielle. Hän määritteli selkeästi aistihavaintojen, järjen ja vaistojen rajat ja
          tehtävät. Hän loi hengellisten ja materialististen arvojen välille rapprochement in,
          lähestymisen. Hän saattoi Uskon sopusointuun Tiedon ja Toiminnan kanssa. Hän loi uskonnon
          avulla tieteellisen hengen ja kehitti todellisen uskonnollisuuden, joka perustui
          tieteelliseen henkeen.</p>
          <p>Hän hävitti epäjumalanpalveluksen, ihmisenpalvonnan ja monijumalaisuuden kaikissa
          muodoissaan niin perinpohjaisesti ja loi niin lujan uskon Jumalan ykseyteen, että
          niidenkin uskontojen, jotka perustuivat pelkästään epäjumalanpalvelukseen ja taikauskoon,
          oli pakko hyväksyä yksijumalisuuden aate. Hän muutti etiikan ja hengellisyyden
          peruskäsitteet. Niille, jotka uskoivat, että asketismi ja itsensätuhoaminen yksistään
          muodostivat moraalisen ja hengellisen puhtauden - että puhtautta ei voinut saavuttaaa
          muuten kuin pakenemalla maallista elämää. kieltämällä kaikki lihan tarpeet ja alistamalla
          ruumis kaikenlaiseen kidutukseen - hän osoitti hengellisen kehityksen, moraalisen
          vapautumisen ja pelastuksen saavuttamisen tien osallistumalla aktiivisesti ympäröivän
          maailman käytännölliseen toimintaan.</p>
          <p>Hän osoitti ihmiselle hänen oikean arvonsa ja asemansa; niille, jotka tunnustivat vain
          Jumalan ruumiillistuman tai Jumalan pojan moraaliseksi opettajakseen tai henkiseksi
          johtajakseen, hän kertoi ettei heidän kaltaisellaan inhimillisellä olennolla, jolla ei
          ollut mitään oikeutta jumaluuteen, ollut mitään mahdollisuutta tulla Jumalan sijaiseksi
          maan päällä; niille jotka tekivät voimakkaista persoonallisuuksista jumalia itselleen ja
          palvoivat niitä, hän teki selväksi, että heidän väärät herransa olivat vain tavallisia
          ihmisiä, eivätkä mitään muuta. Hän korosti ettei kukaan ihminen voinut syntymäoikeutenaan
          vaatia pyhyyttä, arvovaltaa ja yliherruutta itselleen ja ettei kenelläkään syntyessään
          ollut loukkaamattomuuden, orjuuden tai maaorjuuden leimaa ruumiissaan. Hänen opetustensa
          innoittamana syntyivät ajatukset ihmiskunnan yhteydestä, ihmisten tasa-arvoisuudesta,
          aidosta demokratiasta ja maailman todellisesta vapaudesta.</p>
          <p>Jos jätämme syrjään tämän ajasmaailman valtakunnan ja siirrymme eteenpäin, löydämme
          joukon käytännön lopputuloksia siitä, miten suuresti tämä oppimaton henkilö vaikutti
          maailman lakeihin ja tapoihin. Lukemattomat hyvän käytöksen, kulttuurin ja sivistyksen,
          ajatusten ja tekojen puhtauden periaatteet, jotka vallitsevat tänä päivänä maailmassa,
          ovat lähtöisin hänen opeistaan. Hänen antamansa sosiaaliset lait ovat juurtuneet syvään
          ihmisen yhteiskunnallisen elämän rakenteeseen ja tämä prosessi jatkuu tänäkin päivänä.
          Taloustieteen perusteet, jotka hän opetti, ovat olleet monen maailmanhistoriallisen
          liikkeen edelläkävijöitä ja tulevat olemaan tulevaisuudessakin. Hänen muotoilemansa
          hallinnolliset lait saivat aikaan monia mullistuksia poliittisissa käsityksissä ja
          teorioissa ja vaikuttavat vielä tänä päivänäkin. Lain ja oikeuden perusperiaatteet, jotka
          kantavat hänen neroutensa leimaa, ovat vaikuttaneet hämmästyttävässä määrin kansojen
          tuomioistuinten lainkäyttöä ja ovat kaikkien tulevien lainkäyttäjien osviittana. TÄmä
          oppimaton arabi oli ensimmäinen ihminen, joka pystytti itse asiassa koko kansainvälisten
          suhteiden rakannelman ja sääteli sodan ja rauhan lait. Aikaisemmin ei kenelläkään ollut
          kaukaisintakaan ajatusta siitä, että sotaa varten voisi olla oma eettinen lakinsa ja että
          eri kansakuntien välisiä kanssakäymisiä voitaisiin säädellä yleisen inhimillisyyden
          pohjalta <a id="bi10" href="#i10">(10)</a>.</p>
          <h5>SUURIN VALLANKUMOUKSELLINEN</h5>
          <p>Maailmanhistorian kavalkaadissa tämän suurenmoisen henkilön jalo hahmo kohoaa kaikkien
          eri aikakausien suurmiesten yläpuolelle, jotka olivat&nbsp; oman aikansa ja kansansa
          sankareita, niin että he vaikuttavat kääpiöiltä häneen verrattuna. Kenelläkään heistä ei
          ollut neroutta, joka olisi pystynyt jättämään jälkensä muuta kuin yhteen tai kahteen
          ihmiselämän osa-alueeseen. Monet heistä esittivät teorioita ja aatteita, mutta
          epäonnistuivat käytännön toiminnassa. Toiset taas olivat toiminna miehiä, mutta kärsivät
          tietojensa puutteellisuudesta. Toiset tunnetaan pelkästään valtiomiehinä, toiset
          strategian ja taktisten toimenpiteiden mestareina. Muutamat ovat keskittyneet yhteen
          yhteiskunnallisen elämän puoleen niin perusteellisesti, että muut puolet ovat jääneet
          heiltä huomaamatta. Muutamat muut ovat omistaneet koko energiansa eettisille ja
          hengellisille totuuksille, mutta ovat laiminlyöneet talouden ja politiikan. Toiset taas
          ovat harrastaneet taloutta ja politiikkaa mutta laimilyöneet moraalin ja elämän henkisen
          puolen. Lyhyesti sanottuna, tapaamme sankareita, jotka omistautuvat vain yhdelle elämän
          poluista. Hän on ainoa esimerkki siitä, miten kaikki loistavuus on sekoitettu yhdeksi
          persooonallisuudeksi. Hän on filosofi ja näkijä ja myös omien oppiensa ilmielävä
          ruumiillistuma. Hän on suuri valtiomies ja samalla sotilaallinen nero. Hän on lainlaatija
          ja samalla moraalin opettaja. Hän on hengellinen valonsäde ja uskonnollinen opas. Hänen
          näkemyksensä tunkeutuu elämän kaikkiin eri puoliin eikä ole mitään, mitä hänen
          kosketuksensa ei kaunistaisi. Hänen käskynsä ja määräyksensä peittävät laajat alueet
          kansainvälisiä suhteita koskevien lakien säätämisestä ja jokapäiväisen elämän tapoihin,
          kuten syömiseen ja juomiseen sekä henkilökohtaiseen puhtauteen. Teorioittensa pohjalta
          hän loi sivistyksen ja kulttuurin ja sai aikaan elämän vastakkaisten puolien välille niin
          hienon tasapainon, ettei siitä voi löytää pienintäkään säröä, epätäydellisyyttä tai
          vikaa. Pystyykö kukaan esittämään toisen esimerkin näin täydellisestä ja monipuolisesta
          persoonallisuudesta?</p>
          <p>Useimpien maailman kuuluisien henkilöiden sanotaan olevan ympäristönsä tuotteita.
          Mutta tämä tapaus on ainutlaatuinen. Hänen ympäristönsä ei näytä esittäneen minkäänlaista
          osaa hänen persoonallisuutensa muovaamisessa. Ei voida myöskään todistaa, että hänen
          syntymänsä tapahtui historiallisesti samaan aikaan kuin tuolloin Arabiassa vallinneet
          olosuhteet. Enintään voidaan sanoa, että Arabian olosuhteet vaativat, että sellainen
          henkilö ilmestyisi, joka voisi liittää sotaisat heimot yhdeksi kansakunnaksi ja laskea
          perustukset sen taloudelliselle yhteistunnolle ja hyvinvoinnille saattamalla muita
          kansoja sen hallittavaksi - sanalla sanottuna kansallinen johtaja, jolla olisi kaikki
          tuon ajan arabin luonteenpiirteet ja joka rikastuttaisi julmuuden, sorron,
          verenvuodatuksen, petoksen ja teeskentelyn tai minkä tahansa rehellisen tai epärehellisen
          keinon avulla omaa kansaansa ja jättäisis kuningaskunnan perinnöksi seuraajilleen. Mitään
          muuta huutavaa puutetta ei sen sijaan Arabian historiassa voida todistaa.</p>
          <p>Hegelin historiallisen filosofian tai Marxin historiallisen materialismin valossa
          voidaan enintään sanoa, että aika ja ympäristö vaativat sellaisen johtajan ilmaantumista,
          joka voisi luoda kansakunnan ja perustaa valtakunnan. Mutta ei Hegelin eikä Marxin
          filosofia pysty selittämään, miten sellainen ympäristö voisi tuottaa ihmisen, jonka
          tehtävänä oli opettaa korkeinta moraalia, puhdistaa ihmiskunta kaikesta kuonasta ja
          pyyhkiä pois tietämättömyyden ja pimeyden ajan ennakkoluulot ja taikauskoisuus ja joka
          pystyisi näkemään rodun, kansakunnan ja maan vedenpitävien lokeroiden läpi, joka laskisi
          perustuksen moraalille, hengelliselle, poliittiselle ja sivistykselliselle rakennukselle
          koko maailman eikä vain oman maansa hyväksi, joka käytännössä eikä vain teoriassa
          suorittaisi liiketoimia, yhteiskunnallista toimintaa, hoitaisi politiikkaa ja
          kansainvälisiä suhteita moraaliselta pohjalta ja loisi tasapainoisen ja kohtuullisen
          synteesin maallisen elämän ja hengellisen edistymisen välille, että sitä vielä tänä
          päivänä pidetään viisauden ja kaukonäköisyyden mestariluomuksena, aivan kuin hänen
          elinaikanaankin. Voiko kukaan rehellisesti kutsua sellaista henkilöä Arabian kaikkialla
          vallitsevan pimeyden tuotteeksi?</p>
          <p>Hän ei vaikuta riippumattomalta pelkästään ympäristön suhteen. Kun tarkastelemme hänen
          saavutuksiaan päädymme vastustamattomasti johtopäätökseen, että hän itse asiassa ylittää
          kaikki ajan ja tilan rajoitukset. Hänen näkemyksensä läpäisee kaikki asialliset ja
          aineelliset raja-aidat, tunkeutuu vuosisatojen ja vuosi tuhansien läpi ja sisällyttää
          itseensä kaiken inhimillisen toiminnan ja ihmiskunnan koko historian.</p>
          <p>Hän ei kuulu niihin, jotka historia on unohtanut, eikä häntä ylistetä vain siksi, että
          hän oli vain hyvä johtaja omana aikanaan. Hän on se ainutlaatuinen ja vailla vertaa oleva
          ihmiskunnan johtaja, joka marssii ajan mukana, joka on uudenaikainen kaikkina aikoina ja
          kaikkialla, aivan kuten hän oli omana historiallisena aikakautenaan. Totisesti hänen
          oppinsa ovat yhtä uudenaikaisia kuin huomispäivä.</p>
          <p>Ne joita ihmiset kutsuvat "historiantekijöiksi" ovat vain "historian luomuksia".
          Tosiasiassa hän on koko ihmiskunnan historiassa ainutlaatuinen esimerkki
          "historiantekijästä ". Jos tutkimme maailman suurten, vallankumouksia aiheuttaneiden
          johtajien historiaa, huomaamme, että jokaisessa sellaisessa tilanteessa vallankumouksen
          voimat keräsivät liikkeelle panevaa voimaa tulossa olevaa mullistusta varten suuntautuen
          määrättyyn suuntaan ja odottaen vain suosiollista hetkeä purkautuakseen. Valjastaessaan
          nämä voimat toiminnan hetkellä käyttöön vallankumouksen johtaja oli kuin näyttelijä,
          jolle näyttämö ja hänen oma osansa on suunniteltu ennakolta. Ja toisaalta hän on kaikkien
          eri aikakausien "historiantekijöiden" ja vallankulmoukselisten hahmojen joukossa ainoa
          henkilö, jonka oli keksittävä tavat ja keinot saattaa yhteen vallankumouksen
          mahdollisuudet, jonka tuli muokata ja tuottaa sellaisia ihmisiä, joita hän tarvitsi
          tarkoitusperiensä saavuttamiseen, sillä itse vallankumouksen henkeä ja siihen tarvittavia
          varusteita ei ollut olemassa niiden ihmisten joukossa , joiden parissa hänen oli määrätty
          elämään.</p>
          <p>Hän jätti lähtemättömän vaikutuksen tuhansien opetuslastensa sydämiin vaikuttavan
          persoonallisuutensa avulla ja muovasi heidät mielensä mukaisiksi. Rautaisen tahtonsa
          avulla hän valmisteli maaperää vallankumoukselle, loi sille muodon ja piirteet ja ohjasi
          tapahtumat haluamaansa uomaan. Voiko kukaan mainita toista esimerkkiä historiantekijästä,
          joka olisi yhtä erikoislaatuinen, vallankumouksellisesta, joka oli yhtä suurenmoinen ja
          loistava?</p>
          <h5>LOPULLINEN TODISTUS</h5>
          <p>Tätä asiaa voidaan pohtia ja ihmetellä miten pimeinä aikoina 1400 vuotta sitten
          Arabian kaltaisella pimeyden vallassa olevalla alueella lukutaidoton arabialainen
          kauppias ja paimen saattoi omata sellaisen valon, sellaiset tiedot, sellaisen voiman,
          sellaiset kyvyt ja sellaiset korkealle kehittyneet moraaliset hyveet?</p>
          <p>Voitaisiin sanoa, ettei hänen sanomassaan ole mitään merkillistä. Se on hänen oman
          mielensä tuote. Jos asia olisi näin, hänen olisi pitänyt julistaa itsensä Jumalaksi. Ja
          jos hän olisi esittänyt sellaisen väitteen tuona aikana, maailman kansat, jotka eivät
          epäröineet kutsua Krishnaa ja Buddhaa jumaliksi ja Jeesusuta Jumalan Pojaksi, vain oman
          mielikuvituksensa perusteella, eivätkä tunteneet tunnonvaivoja palvoessaan jopa
          luonnonvoimia, kuten tuulta, vettä ja ilmaa - olisivat mielihyvin tunnustaneet niin
          ihmeellisen henkilön itse Herrakseen ja Jumalakseen.</p>
          <p>Mutta voi! Hänen väitteensä on juuri päinvastainen. Sillä hän julisti: Olen ihminen
          kuten te itse. Itsestäni en ole tuonut teille mitään. Sen kaiken on Jumala ilmoittanut
          minulle. Kaiken, mitä omistan, kuuluu Hänelle. Tämä sanoma, jonka kaltaista ei koko
          ihmiskunta pysty luomaan, on Jumalan sanoma, se ei ole oman mieleni tuotetta. Sen
          jokainen sana on hänen alas lähettänsä ja kaikki kunnia Hänelle, jonka se sanoma on.
          Kaikki ne ihmeelliset saavutukset, joista te annatte kunnian minulle, kaikki lait, jotka
          olen antanut, kaikki periaatteet, jotka olen lausunut ja joita olen opettanut - yksikään
          niistä ei ole minusta. Tunnen itseni täysin kykenemättömäksi luomaan sellaisia asioita
          omilla kyvyilläni. Etsin Jumalallista johdatusta kaikissa asioissa. Mitä tahansa Hän
          tahtoo, sen teen. Mitä Hän määrää, sitä minä julistan.</p>
          <p>Kuulkaa, mikä ihmeellinen ja innoittava esimerkki rehellisyydestä, koskemattomuudesta,
          totuudesta ja kunniasta tämä on! Valehtelija ja teeskentelijä yrittää yleensä ottaa
          itselleen kaiken kunnian muidenkin teoista, jopa silloin kun hänen väitteidensä
          valheellisuus voidaan helposti todistaa. Mutta tämä suuri mies ei ota itselleen kunniaa
          mistään näistä saavutuksista vaikka kukaan ei pystyisi sanomaan vastaan, sillä ei ollut
          mitään menetelmää millä hänen innoituksensa lähde olisi voitu paljastaa.</p>
          <p>Mitä parempia todistuksia täydellisestä tarkoitusten vilpittömyydestä, luonteen
          suoruudesta ja sielun jaloudesta voitaisiin vaatia! Kuka voisi olla totuudenrakkaampi
          kuin se henkilö, joka sai salaisia teitä niin ainutlaatuiset lahjat ja koristukset ja
          joka kuitenkin avoimesti osoittaa kaiken valistuneisuutensa ja innoituksensa lähteen?
          Kaikki nämä tekijät johtavat vastustamattomasti siihen johtopäätökseen, että tämä mies
          oli Jumalan Todellinen Lähettiläs.</p>
          <p>Sellainen oli pyhä profeettamme Muhammed (rauha hänelle). Hän oli ainutlaatuisten
          ansioiden ihme, hyveiden ja hyvyyden esikuva, totuudellisuuden ja luotettavuuden symboli,
          Jumalan suuri apostoli, Hänen Lähettiläänsä koko maailmalle. Hänen elämänsä ja
          ajatuksensa, hänen totuudenrakkautensa ja suoruutensa, hänen hurskautensa ja hyvyytensä,
          hänen luonteensa ja moraalinsa, hänen ideologiansa ja saavutuksensa - ne ovat kaikki
          todisteita siitä, että hän on profeetta. Kuka tahansa, joka tutkii hänen elämäänsä ja
          opetuksiaan ilman ennakkoluuloja, voi todistaa, että hän todella oli Jumalan oikea
          profeetta ja Koraani - kirja, jonka hän antoi ihmiskunnalle - Jumalan Todellinen Kirja.
          Kukaan ennakkoluuloton ja vakavamielinen totuudenetsijä ei voi välttää tätä
          johtopäätöstä.</p>
          <p>Lisäksi meidän on selvästi tajuttava, että me nyt ainoastaan Muhammedin (rauha
          hänelle) välityksellä saamme tietoomme islamin suoran tien. Koraani ja Muhammedin (rauha
          hänelle) elämän antama esimerkki ovat ainoat luotettavat lähteet, jotka ovat ihmiskunnan
          käytettävissä, jotta se oppisi tuntemaan Jumalan Tahdon kokonaisuudessaan. Muhammed
          (rauha hänelle) on Jumalan Lähettiläs koko ihmiskuntaa varten ja profeettojen pitkä ketju
          päättyy häneen. Hän oli viimeinen profeetta ja kaikki ohjeet, jotka Jumala halusi
          ilmoitusten kautta antaa ihmiskunnalle, Hän antoi Muhammedin (rauha hänelle) kautta ja
          niitä säilytetään Koraanissa ja Sunnassa. Täten jokaisen , joka etsii totuutta ja haluaa
          tulla rehelliseksi muslimiksi, Jumalan tien hartaaksi seuraajaksi, velvollisuutena on
          luottaa Jumalan viimeiseen profeettaan, hyväksyä hänen opetuksensa ja seurata tietä,
          jokna hän on ihmiselle osoittanut. Tämä on todellinen tie menestymiseen ja
          pelastukseen.</p>
          <h4>4- VIIMEINEN PROFEETTA</h4>
          <p>Tämä johtaa meidät kysymykseen viimeisestä profeettasta. Pohtikaamme nyt Muhammedin
          (rauha hänelle) profeettana olon tätä puolta.</p>
          <p>Olemme jo keskustelleet profeetta-käsitteestä ja tämän keskustelun tuloksena olemme
          todenneet, että profeetan ilmaantuminen ei ole mikään jokapäiväinen tapahtuma. Profeetan
          läsnäolo in personem ei myöskään ole välttämätön jokaisessa maassa, jokaisen kansan
          keskuudessa ja jokaisena aikakautena. Profeetan elämä ja opetukset ovat majakka, jonka
          tehtävänä on ohjata ihmiset oikealle Tielle. Niin kauan, kun hänen opetuksensa ja
          ohjauksen pysyvät elävinä, hänkin elää. Profeetan todelline kuolema ei ole hänen fyysinen
          kuolemansa vaan hänen oppiensa laimentuminen ja hänen ohjauksensa väärentäminen.
          Aikaisemmat profeetat ovat kuolleet, koska heidän seuraajansa ovat väärentäneet heidän
          opetuksiaan, muutelleet heidän ohjeitaan ja lianneet heidän elämänsä esimerkillisyyden
          lisäämällä niihin keksittyja tapahtumia. Mitään aikaisempaa kirjaa - Torah, Zabur
          (Daavidin psalmit), Injiil (Jeesuksen evankeliumi) ei ole enää tänä päivänä olemassa
          alkuperäisessämuodossaan. Jopa nekin, jotka noudattavat näiden kirjojen oppeja,
          myöntävät, ettei heillä ole hallussaan alkuperäisiä tekstejä. Aikaisempien profeettojen
          elämäntarinat ovat niin täynnä mielikuvitusten luomia tarinoita, että luotettavan ja
          täsmällisen kuvan luominen heidän elämästään on käynyt mahdottomaksi. Heidän elämästään
          on tullut taruja ja legendoja eikä luotettavaa selontekoa voi enää saada mistään. Ei
          riitä, että asiakirjat ovat kadonneet ja heidän opetuksensa unohdettu, vaikka ei voida
          varmuudella edes sanoa missä ja milloin joku profeetoista syntyi ja kasvoi, miten hän eli
          ja mitkä säännöt hän antoi ihmiskunnalle. Tosiasiassa profeetan todellinen kuolema on
          hänen opetustensa unohtuminen.</p>
          <p>Tältä kannalta katsottuna kukaan ei voi kieltää, etteivätkö Muhammed (rauha hänelle)
          ja hänen opetuksensa eläisi. Hänen opetuksensa ovat säilyneet turmeltumattomina eikä
          niitä voida väärentää. Koraani - kirja, jonka hän antoi ihmiskunnalle - on olemassa
          alkuperäisessä muodossaan, ilman että kirjaintakaan olisi muutettu. Täydellinen kuvaus
          hänen elämästään - hänen puheensa, ohjeensa ja tekonsa - on säilytetty ehdottoman
          tarkasti, jopa niin, että vielä neljäntoista vuosisadan kuluttua sen luoma historiallinen
          kuva on niin selkeä ja täydellinen, että meistä tuntuu, että näemme hänet omin silmin.
          Kenenkään muun ihmisen elämänkerta ei ole säilynyt niin hyvin kuin juuri Muhammedin,
          islamin profeetan (rauha hänelle). Kaikissa elämämme tilanteissa voimme etsiä Muhammedin
          (rauha hänelle) johdatusta ja ottaa oppia hänen elämänsä antamasta esikuvasta. Sen tähden
          ei Muhammedin, viimeisen profeetan (rauha hänelle) jälkeen enää tarvita uusia
          profeettoja.</p>
          <p>Sitäpaitsi uuden profeetan ilmestymiselle on kolme välttämätöntä ehtoa; ei riitä, että
          vanha profeetta on kuollut. Nämä ehdot voidaan muotoilla seuraavasti.</p>
          <ul class="normal-list">
            <li>
              <p>Aikaisempien profeettojen opetukset ovat turmeltuneet tai niitä on vääristelty tai
              ne ovat kokonaan hävinneet, joten niiden henkiin herättäminen on välttämätöntä.
              Tällaisessa tapauksessa uusi profeetta ilmaantuu pyyhkimään pois epäpuhtaudet
              ihmisten elämästä ja palauttamaan uskonnon alkuperäiseen muotoonsa ja puhtauteensa,
              tai</p>
            </li>
            <li>
              <p>Kuolleen profeetan opetukset olivat epätäydellisiä ja on välttämätöntä korjata
              niitä, parantaa niitä tai lisätä niihin jotakin, jolloin uusi profeetta lähetetään
              suorittamaan nämä tehtävät, tai</p>
            </li>
            <li>
              <p>Aikaisempi profeetta oli lähetetty nimenomaan jotakin tiettyä kansaa tai aluetta
              varten ja uutta profeettaa tarvitaan jotakin toista kansakuntaa tai maata varten
              <a id="bi11" href="#i11">(11)</a> .</p>
            </li>
          </ul>
          <p>Nämä ovat kolme perusehtoa, jotka tekevät uuden profeetan tulemisen välttämättömäksi.
          Tosiasioiden huolellinen tarkastelu osoittaa, ettei tänä päivänä esiinny ainuttakaan
          näistä ehdoista. Viimeisen profetan - Muhammedin (rauha hänelle) opetukset elävät, ne
          ovat säilyneet täydellisinä ja ne ovat kuolemattomia. Hänen ihmiskunnalle antama johdatus
          on täydellinen ja särötön ja se on säilytettynä Pyhässä Koraanissa. Kaikki islamin
          lähteet ovat säilyneet koskemattomina ja jokainen Pyhän Profeetan ohje tai toimenpide
          voidaan vahvistaa ilman epäilyksen varjoakaan. Täten, koska hänen opetuksensa ovat täysin
          vahnigoittumattomia mitään uutta profeettaa ei tämän seikan vuoksi tarvita.</p>
          <p>Toiseksi Jumala on täydellistänyt opastuksensa ilmoittamisen profeetta Muhammedin
          (rauha hänelle) kautta, ja islam on täydellinen uskonto ihmiskuntaa varten. Jumala on
          sanonut. ""Tänään olen tehnyt teidän uskontonne täydelliseksi, saattanut armoni
          täydelliseksi" " ja islamin perinpohjainen tarkastelu täydellisenä elämäntapana osoittaa
          näiden Koraanin sanojen todenperäisyyden. Islam opastaa elämään niin tässä maailmassa
          kuin tuonpuoleisessakin eikä mitään olennaista ole jätetty pois sen puutteellisuuteen
          vedoten. Uskonto on nyt täydellistetty eikä uutta profettaa tarvita sen puuttellisuuden
          takia <a id="bi12" href="#i12">(12)</a>.</p>
          <p>Lopuksi Muhammedin (rauha hänelle) sanomaa ei olllut tarkoitettu millekään erityiselle
          kansalle, paikalle tai aikakaudelle. Hänet nostettiin maailman profeetaksi - totuuden
          lähettilääksi koko ihmiskunnalle. Koraani on määrännyt Muhammedin (rauha hänelle)
          julistamaan : "Oi ihmiskunta, minä olen Jumalan lähettiläs teille kaikille. " Häntä on
          kuvattu "kaikkien maailmojen (ihmisten) siunaukseksi" ja hänen lähestymistiensä on ollut
          yleismaailmallista ja inhimillistä. Tästä syystä hänen jälkeensä ei enää tarvita uusia
          profeettoja ja häntä kuvataan Koraanissa Khatam-un-Nabiyyiniksi (viimeiseksi oikeiden
          profeettojen ketjussa) <a id="bi13" href="#i13">(13)</a>.</p>
          <ol class="normal-list">
            <li>
              <p>Islamin opetukset ovat ikuisia, koska ne on ilmoittanut <strong>Allah</strong>
              joka tietää kaiken menneisyydestä, nykyisyydestä ja tulevaisuudesta ja joka itse on
              ikuinen. Sitävastoin ihmisen tieto on rajoitettua. Ihmisen silmä ei pysty näkemään
              tulevaisuuden hämärään, Jumalan tieto on taas kaikkien ajan ja tilan rajoituksien
              yläpuolella.</p>
            </li>
            <li>
              <p>Islam perustuu ihmisluontoon ja ihmisluonto on pysynyt samana kaikkina aikoina ja
              kausina. Kaikki ihmiset on valettu aikaisempien ihmisten muoteissa ja ihmisen
              perusluonto pysyy muuttumattomana.</p>
            </li>
            <li>
              <p>Ihmisen elämässä vallitsee kaunis tasapaino pysyvien ja muuttuvien elementtien
              välillä. Kaikki ei ole pysyvää eikä kaikki ole myöskään muuttuvaa. Pääasialliset
              periaatteet, perusarvot eivät kaipaa muuttumista. Ulkonaiset muodot muuttuvat aikojen
              kuluessa ja niiden muuttamista säätelevät tietyt periaatteet, jotka on otettava
              huomioon. Ja islam on huolehtinut sekä pysyvyyden että muuttumisen tarpeista. Koraani
              ja Sunna esittävät islamin ikuiset periaatteet, kun taas Ijtihad soveltaa niitä
              kuhunkin aikakauteen ja sen kulloisiin tarpeisiin. Islam on ainoa uskonto, jolla on
              koneisto yhteiskunnan jatkuvaa kehitystä varten elämän pääperiatteiden ja pysyvien
              arvojen mukaisesti.</p>
            </li>
            <li>
              <p>Myös tieteellisesti ottaen ihmisrotu elää aikaa, joka alkoi ihmisen ilmaantuessa
              maailmaan, eikä mitään perustavaa laatua olevaa kehityskulun muutosta ole tapahtunut
              olemassaolon vaiheissa. Sivistyksiä on syntynyt ja kuollut, kulttuureja kehittynyt ja
              kuihtunut, valtakuntia syntynyt ja hävinnyt, mutta aikakausi kosmisen kehityksen
              pitkässä ketjussa pysyy samana. Siksi käsitys, että johdatus, joka anneiin joitakin
              vuosisatoja sitten, automaattisesti vanhenee ajan kuluessa, on perätön ja
              pinnallinen. -Toimittaja</p>
            </li>
          </ol>
          <p>Näinollen siis Muhammed (rauha hänelle) on ainoa lähde, josta saa tietoja Jumalasta ja
          Hänen Tiestään. Saamme tietoja islamista vain hänen opetuksistaan, jotka ovat niin
          täydelliset ja kaikenkäsittävät, että ne voivat ohjata ihmistä kaikkina tulevina aikoina.
          Nyt maailma ei tarvitse mitään uutta profeettaa; se tarvitsee vain ihmisiä, joilla on
          täysi luottamus Muhammediin (rauha hänelle), joista tulee hänen sanomansa lipunkantajia,
          jotka julistavat sitä koko maailmalle ja pyrkivät vakiinnuttamaan sen kulttuurin, jonka
          Muhammed, rauha hänelle) antoi ihmiselle. Maailma tarvitsee sellaisia jaloluonteisia
          ihmisiä, jotka pystyvät soveltamaan hänen opetuksensa käytäntöön ja vakiinnuttamaan
          yhteiskunnan, jota hallitsee Jumalan Laki, jonka ylivaltaa Muhammed (rauha hänelle) tuli
          perustamaan. Tämä on Muhammedin (rauha hänelle) tehtävä ja sen menestymisestä riippuu
          ihmisen menestyminen.</p>
          <p class="ylos"><a href="#header">Takaisin ylös</a></p>
        </div>
        <h3>SELITYKSET</h3>
        <div class="division">
          <p id="i1">1. tämä on erittäin tärkeä ja mullistava käsitys. Sen looginen seuraus on
          ihmiskunnan ykseys ja ihmisten tasa-arvoisuus. On typerää tehdä eroa ja syrjiä ihmisiä
          luokan, värin, rodun tai asuinpaikan perusteella. Aikana, jona kansallisuusaatteet,
          ahdasmieliset rotuennakkoluulot ja verenhimoinen antisemitismi ovat repineet maailman
          riekaleiksi, tämä usko ihmiskunnan ykseyteen on voimakas toivonsäde tulevaisuudelle.
          -Toimittaja <a href="#bi1">Takaisin</a></p>
          <p id="i2">2. Tämä näkemys uskontojen historiasta on jyrkästi vastakkainen niin
          kutsuituille kehitysopilliselle uskontohistorian näkemyksille, jonka mukaan
          luonnonpalvonta oli ensimmäinen aste. Nämä ihmiset pysähtyivät luonnonpalvonna merkkeihin
          aikaisemmissa yhteiskunnissa, mutta eivät yritä tutkia vieläkin vanhempaa muotoa, jonka
          kieroutumisia ja vääristymisiä nämä ovat. Myöhemmät tieteelliset tutkimukset ovat
          vahvistaneet käsityksen, että Tawhiid (Yhden Jumalan palvonta) oli varhaisin
          palvontamuoto ja että kaikki myöhemmät muodot ovat tämän alkuperäisen uskonnon
          vääristymiä. Niille, jotka haluavat tutkia syvällisemmin tätä asiaa, suositellaan
          professori W.Schmidtin ansiokasta teosta The Origin of Religions , jonka on englanniksi
          kääntänyt H.J.Rose Lontoo, Methuen). <a href="#bi2">Takaisin</a></p>
          <p id="i3">3. Varsinkin länsimaisilla kirjoittajilla on yleisesti se väärä käsitys, että
          islam saa kiittää olemassaolostaan profeetta Muhammedia (rauha hänelle) ja jotkut heistä
          menevät jopa niin pitkälle, että kutsuvat häntä "islamin peristajaksi". Tämä on totuuden
          vääristelyä. Islam on ollut kaikkien Jumalan profeettojen uskonto ja he kaikki ovat
          julistaneet samaa Jumalan sanomaa. Profeetat eivät ole islamia perustaneet, he ovat vain
          olleet sen lähettiläitä. Islam käsittää Jumalan Ilmoitukset, jotka totuudelliset
          profeetat ovat välittäneet. -Toimittaja <a href="#bi3">Takaisin</a></p>
          <p id="i4">4. Professori Joseph Hell kirjoittaa teoksessaan The Arab civilization (s. 10
          ):<br>
          "Nämä taistelut hävittivät kansallisen yhtenäisyydentunteen ja kehittivät parantumatonta
          partikularismia ; jokainen heimo piti itseään riippumattomana ja muita heimoja
          oikeutettuina murhan ja ryöstön kohteina." <a href="#bi4">Takaisin</a></p>
          <p id="i5">5. Profeetta Muhammed (rauha hänelle) joutui kokemaan vastustuksen myrskyn.
          Hän kohtasi kaiken vastustuksen ja sorron hymy huulillaan. Hän pysyi lujana välittämättä
          kritiikistä ja pakkovallasta. Kun alkuasukkaat huomasivat, etteivät heidän uhkauksensa
          pystyneet pelottamaan tätä miestä eivätkä vakavimmatkaan kärsimykset saaneet häntä ja
          hänen kannattajiaan liikahtamaan tuumaakaan, he keksivät toisen juonen - mutta sekin oli
          tuomittu epäonnistumaan! <a href="#bi5">Takaisin</a></p>
          <p id="i6">6. Sir William Muir, järkkymätön islaminvastaisen kritiikin esittäjä, myöntää
          teoksessaan&nbsp; Life of Muhammed : "Ensimmäinen kummallisuus, joka kiinnittää
          huomiotamme, on arabien jakautuminen lukemattomiksi ryhmiksi, joista jakainen on
          riippumaton toisestaan; rauhaton ja usein sodassa toisten kanssa; ja silloinkin kun veri
          ja yhteinen etu yhdistävät, aina valmiina eroamaan jostakin mitättömästä syystä ja
          antautuman sokean vihamielisyyden valtaan. Täten islamin kaudella katsaus Arabian
          historiaan tuo nähtäväksi, kuten kaleidoskoopissa, jatkuvasti vaihtelevan yhdistelmien ja
          eroamisten tilan, joka tähän asti oli tehnyt tyhjäksi kaikki yritykset luoda yhteinen
          unioni. Oli vielä ratkaistava ongelma, millä voimalla heimot saataisiin alistetuksi tai
          kerätyiksi yhden keskipisteen ympärille. JA TÄMÄN ONGELMAN RATKAISI MUHAMMED" (meidän)
          <a href="#bi6">Takaisin</a></p>
          <p id="i7">7. Asiaa valaisee viittaus Ja'far Ibn Abi Talibin tärkeään puheeseen. Kun
          Mekan muslimien sorto oli saavuttanut huippunsa, profeetta Muhammed pyysi joitakin heistä
          muuttamaan Abessiniaan, naapurivaltioon. Ryhmä muslimeja muuttikin tuohon maahan. Mutta
          quraishit, jotka kohdistivat muslimeihin kaiken mahdollisen sorron, eivät olleet
          toimettomia. He ajoivat takaa maastamuuttajia ja pyysivät Negusta, Abessinian kuningasta,
          väkivalloin palauttamaan maastamuuttajat takaisin. Kuningas Neguksen tuomioistuimen
          edessä Ja'far piti puheen kertoen Pyhän Profeetan aikaansaamasta vallankumouksesta. Alla
          lyhennelmä hänen puheestaan:</p>
          <p>"Oi kuningas! Me olimme tietämättömiä ihmisiä, jotka harjoittimme epäjumalanpalvontaa.
          Olimme tottuneet syömään jopa kuolleiden eläinten ruumiita ja tekemään kaikenlaisia
          vastenmielisiä asioita. Emme täyttäneet velvollisuuksiamme sukulaisiamme kohtaan ja
          kohtelimme naapureitamme huonosti. Voimakas menestyi joukossamme heikon kustannuksella
          kunnes Jumala lopulta lähetti profeetan uskonpuhdistajaksemme. Tunnemme kaikki hyvin
          hänen kunniallisuutensa, oikeudenmukaisuutensa, lahjomattomuutensa ja hurskautensa. Hän
          kutsui meidät palvelemaan Jumalaa ja kehotti meitä luopumaan epäjumalien ja kivien
          palvelemisesta. Hän velvoitti meidät puhumaan totta, maksamaan velkamme, kunnioittamaan
          sukulaisuussuhteita ja tekemään hyviä tekoja naapureillemme. Hän opetti meidät karttamaan
          kaikkea pahaa ja välttämään verenvuodatusta. Hän kielsi kaikenlaiset sopimattoman asiat:
          valehtelemisen, orpojen omaisuuden anastamisen ja väärien syytösten esittämisen naisten
          siveydestä. Ja me uskoimme häneen, seurasimme häntä ja toimimme hänen opetustensa
          mukaisesti...." <a href="#bi7">Takaisin</a></p>
          <p id="i8">8. Uhudin taistelussa Hind, pakanallisten arabien päällikön vaimo, todellakin
          söi Hamzan, Profeetan sedän, raa'an maksan. <a href="#bi8">Takaisin</a></p>
          <p id="i9">9. Profeetta sanoi: "Jos joku kuolee velaisena tai jättää jälkeensä
          riippuvuussuhteessa olevia, jotka ovat vaarassa tulla rutiköyhiksi, heidän pitäisi tulla
          luokseni, koska olen heidän holhoojansa." Hänen koko elämänsä on täysin riittävä todiste
          tästä. <a href="#bi9">Takaisin</a></p>
          <p id="i10">10. Yksityiskohtaisempia tietoja saa Abdul A'la Mawdudin teoksesta Al-Jihad
          fil-Islam. <a href="#bi10">Takaisin</a></p>
          <p id="i11">11. Tilanne on toinen, jos profeetta on lähetetty avustamaan ja tukemaan
          toista profeettaa, mutta koska tällaiset tapaukset ovat harvinaisia - Koraanissa
          kerrotaan vain kahdesta sellaisesta - ja koska tällainen profeetta on pikemminkin
          poikkeus kuin yleinen sääntö , sitä ei ole lisätty tähän neljäntenä ehtona. -Tekijä.
          <a href="#bi11">Takaisin</a></p>
          <p id="i12">12. Jotkut ihmiset sanovat, että jo ajan kuluminen on sinänsä riittävä syy
          uuden johdatuksen tarpeellisuuteen ja että uskonto, joka ilmoitettiin joskus noin
          neljätoista vuosisataa sitten, muuttuu pakostakin vanhanaikaiseksi ja menneisyyteen
          kuuluvaksi eikä se ole sopiva uuden ajan tarpeisiin. Vastaväite on täysin perusteeton.
          Syyt tähän lyhyesti sanottuna ovat seuraavat: <a href="#bi12">Takaisin</a></p>
          <p id="i13">13. Koraani ja Hadith ovat erittäin selväsanaisia tällä kohdalla. Koraanissa
          sanotaan: "Muhammed on Jumalan lähettiläs ja profeettojen sinetti." Pyhä profeetta on
          itse sanonut:"Minun jälkeeni ei tule toista profeettaa." Toisessa tilanteessa hän sanoi:
          "Minun suhdettani profeettoihin (profeettojen pitkään ketjuun) voidaan kuvata
          vertyauksella palatsista:palatsi oli mitä kauneimmin rakeennettu. Kaikki oli siinä
          viimeisteltyä, paitsi yksi puuttuva tiili. Minä olen täyttänyt sen paikan ja nyt linna on
          valmis." (vide Bukhari and Muslim). - Toimittaja <a href="#bi13">Takaisin</a></p>
          <p class="ylos"><a href="#header">Takaisin ylös</a></p>
        </div>
      </div>
    </div><!-- /.row -->
  </div><!-- /.container -->
  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white" id="copyright"></p>
      <script>
        var d = new Date();
        var vuosi = d.getFullYear();
        var text = 'Copyright © 2000-';
        document.getElementById("copyright").innerHTML = text+vuosi+ " islamopas.com" ;
      </script> <noscript>
      <p class="m-0 text-center text-white">Copyright © 2000-2099 www.islamopas.com</p></noscript>
    </div><!-- /.container -->
  </footer><!-- Bootstrap core JavaScript -->
  <script src="../../vendor/jquery/jquery.min.js"></script> 
  <script src="../../vendor/bootstrap/js/bootstrap.bundle.min.js"></script>
</body>
</html>
