<!DOCTYPE html>
<html lang="fi">
<head>
  <meta name="generator" content="HTML Tidy for HTML5 for Windows version 5.6.0">
  <meta charset="utf-8">
  <meta name="viewport" content="width=device-width, initial-scale=1, shrink-to-fit=no">
  <meta name="description" content="">
  <meta name="author" content="">
  <title>KOHTI ISLAMIN YMMÄRTÄMISTÄ</title><!-- Bootstrap core CSS -->
  <link href="../../vendor/bootstrap/css/bootstrap.min.css" rel="stylesheet" media="screen">
  <!-- Custom styles for this template -->
  <link href="../../css/bok.css" rel="stylesheet" media="screen">
  <link href="../../css/w3-theme-indigo.css" rel="stylesheet" media="screen">
  <link href="../../css/bok-print.css" rel="stylesheet" media="print">
</head>
<body>
  <!-- Navigation -->
  <nav class="navbar navbar-expand-lg navbar-dark bg-dark">
    <!-- fixed-top -->
    <div class="container">
      <a class="navbar-brand" href="http://islamopas.com">Islamopas.com</a> <button class=
      "navbar-toggler navbar-toggler-right" type="button" data-toggle="collapse" data-target=
      "#navbarResponsive" aria-controls="navbarResponsive" aria-expanded="false" aria-label=
      "Toggle navigation"><span class="navbar-toggler-icon">&nbsp;</span></button>
      <div class="collapse navbar-collapse" id="navbarResponsive">
        <ul class="navbar-nav ml-auto">
          <li class="nav-item">
            <a href="../../subok.html" class="nav-link">Muita kirjoja</a>
          </li>
        </ul>
      </div>
    </div>
  </nav><!-- Page Content -->
  <div class="container">
    <!-- Page Heading/Breadcrumbs -->
    <h1 class="mt-4 mb-3 w3-text-theme" id="header">KOHTI ISLAMIN YMMÄRTÄMISTÄ</h1>
    <!-- hide on screens smaller than md -->
    <div class="d-none d-md-block" id="breadcb">
      <ol class="breadcrumb w3-theme-l3">
        <li class="breadcrumb-item">
          <a href="../../subok.html" class="w3-text-white w3-hover-white">Kirjat</a>
        </li>
        <li class="breadcrumb-item active w3-text-white">Jumalan, laupiaan armahtajan nimeen</li>
      </ol>
    </div><!-- Content Row -->
    <div class="row">
      <!-- Sidebar Column -->
      <div class="col-lg-3 mb-4" id="Sideb">
        <div class="list-group">
          <a href="#" class="list-group-item w3-theme">SISÄLLYSLUETTELO</a> <a href="kohti.htm"
          class="list-group-item w3-theme-l3 w3-hover-white">ALKUSANAT</a> <a href="merkitse.htm"
          class="list-group-item w3-theme-l3 w3-hover-white">MITÄ ISLAM MERKITSEE</a> <a href=
          "tottele.htm" class="list-group-item w3-theme-l3 w3-hover-white">USKO JA
          TOTTELEVAISUUS</a> <a href="profeetat.htm" class=
          "list-group-item w3-theme-l3 w3-hover-white">PROFEETAT</a> <a href="uskon.htm" class=
          "list-group-item w3-theme-l3 w3-hover-white">USKON KAPPALEET</a> <a href="rukous.htm"
          class="list-group-item w3-theme-l3 w3-hover-white">RUKOUS JA PALVELEMINEN</a> <a href=
          "din.htm" class="list-group-item w3-theme-l3 w3-hover-white">DIN JA SHARI'A</a> <a href=
          "sharia.htm" class="list-group-item w3-theme-l3 w3-hover-white">SHARI'AN PERIAATTEET</a>
          <a href="../../subok.html" class="list-group-item w3-theme-l4 w3-hover-white">Muita
          kirjoja</a>
        </div>
      </div><!-- Content Column -->
      <div class="col-lg-9 mb-4">
        <h3 class="first">RUKOUS JA PALVELEMINEN</h3>
        <div class="division">
          <p>Aikaisemmasta keskustelusta on käynyt selville, että Profeetta Muhammed (rauha
          hänelle) on määrännyt meidät uskomaan viiteen uskonkappaleeseen:</p>
          <ol class="normal-list">
            <li>
              <p>Usko yhteen Jumalaan, jolla ei ole ehdottomasti ketään jakamassa Hänen
              jumalallisuuttaan.</p>
            </li>
            <li>
              <p>Usko Jumalan enkeleihin.</p>
            </li>
            <li>
              <p>Usko Jumalan Kirjoihin ja Pyhään Koraaniin Hänen viimeisenä kirjanaan.</p>
            </li>
            <li>
              <p>Usko Jumalan profeettoihin ja Muhammediin (Jumalan siunaukset hänelle) Hänen
              viimeisenä ja lopullisena Profeettanaan.</p>
            </li>
            <li>
              <p>Usko kuolemanjälkeiseen elämään.</p>
            </li>
          </ol>
          <p>Nämä viisi artiklaa muodostavat islamin peruskallion. Se, joka niihin uskoo, liittyy
          islamin laumaan ja hänestä tulee muslimiyhteisön jäsen. Mutta pelkän suullisen
          tunnustamisen avulla ei vielä tulla täydelliseksi muslimiksi. Tullakseen täydelliseksi
          muslimiksi ihmisen täytyy käytännössä täysin noudattaa Muhammedin (rauha hänelle) antamia
          ohjeita, jotka Jumalalla oli ilmoittanut. Sillä usko Jumalaan tekee Hänen
          tottelemisestaan velvollisuuden ja tottelevaisuus Jumalaa kohtaan on islamin uskon
          perusta. Tällä uskolla tunnustamme, että Allah, Ainoa Jumala, on yksin Jumalamme, ja tämä
          merkitsee sitä, että Hän on Luojamme ja me olemme Hänen luotujaan; että Hän on meidän
          Herramme ja me olemme Hänen orjiaan; että Hän on Hallitsijamme ja me olemme Hänen
          alamaisiaan. Jos kieltäydymme tunnustettuamme Hänet Herraksemme ja Hallitsijaksemme,
          tottelemasta Häntä, olemme omasta tahdostamme kapinallisia. Uskoessamme Jumalaan uskomme,
          että Koraani on Jumalan Kirja. Tämä merkitsee sitä, että meidän tulee myöntää, että koko
          Koraanin sisältö on lähtöisin Jumalasta. Täten velvollisuutemme on hyväksyä kaikki, mitä
          se sisältää ja totella sitä. Tämän lisäksi olemme tunnustaneet, että Muhammed (rauha
          hänelle) on Jumalan lähettiläs, mikä tarkoittaa sitä, etät kaikki hänen määräyksensä ja
          kieltonsa ovat lähtöisin Jumalasta. Tämän tunnustamisen jälkeen hänen tottelemisestaan
          tulee velvollisuutemme. Sen tähden olemme täydellisiä muslimeja vasta kun käytäntö
          liittyy tunnustukseemme, muuten uskomme islamiin jää epätäydelliseksi.</p>
          <p>Katsokaamme nyt, mitä käytösohjeita Muhammed (rauha hänelle) on opettanut
          Kaikivaltiaan Jumalan käskystä. Ensimmäiset ja tärkeimmät asiat tässä suhteessa ovat
          'Ibadat - ensisijaiset velvollisuudet, joita jokaisen muslimiyhteisöön tunnustautuvan
          henkilön on noudatettava.</p>
          <h4>IBADAT ELI PALVELEMISEN HENKI</h4>
          <p>"Ibadat" on arabiankielinen sana, joka on johdannainen sanasta "Abd"&nbsp; (orja) ja
          merkitsee alistumista. Se kuvaa sitä, että Allah on Herramme ja me olemme Hänen orjiaan
          ja mitä tahansa orja tekee miellyttääkseen Herraansa on "Ibadat". Islamin käsite "Ibadat"
          on hyvin laaja. Jos puhdistamme puheemme liasta, valheista, ilkeydestä ja herjauksista ja
          puhumme totta ja sanomme hyviä asioita ja teemme kaiken tämän siksi, että Jumalalla on
          määrännyt tekemään näin, tämäkin on "Ibadat", niin maalliselta kuin se saattaakin
          kuulostaa. Jos noudatamme Jumalan lakia kirjaimellisesti ja sen hengen mukaisesti
          liiketoimissamme ja taloudellisissa asioissamme ja pidämme kiinni siitä
          kanssakäymisissämme vanhempiemme, sukulaistemme ja kaikkien niiden kanssa, joiden kanssa
          joudumme kosketuksiin, totisesti kaikki tämäkin toiminta on "Ibadat". Jos autamme köyhiä
          ja turvattomia, annamme ruokaa nälkäisille ja palvelemme tuskan ja ahdistuksen alaisia ja
          teemme kaiken tämän ajattelematta omaa etuamme, vain saavuttaaksemme Jumalan
          mielisuosion, nämäkin teot ovat 'Ibadat'. Jopa taloudelliset toimenpiteemme - toimet,
          jotka suoritamme ansaitaksemme elatuksemme ja elättääksemme perheemme - ovat 'Ibadat' jos
          pysymme rehellisinä ja totuudenmukaisina suorittaessamme niitä ja noudatamme Jumalan
          lakia. Lyhyesti sanottuna kaikki tekomme ja koko elämämme on "Ibadat" jos ne ovat Jumalan
          lain mukaisia ja sydämemme on täynnä Hänen pelkoaan ja jos lopullinen tarkoituksemme
          näiden tekojen suorittamisessa on Jumalan mielisuosion etsiminen. Täten aina kun teemme
          hyvää tai vältämme pahaa Jumalan pelosta, millä tahansa elämän alalla tai
          toimintakentällä, me täytämme islamin meille asettamia velvollisuuksia. Tämä on 'Ibadat'
          -käsitteen todellinen merkitys, toisin sanoen täydellinen alistuminen miellyttämään
          Allahia, koko elämämme muovaaminen islamin mallin mukaiseksi jättämättä pois sen
          merkityksettömistäkään osaa. Tämän päämäärän saavuttamiseksi on laadittu joukko
          muodollisia "Ibadat" palveluksia, joita käytetään harjoitteluun. Mitä uutterammin
          seuraamme harjoituksia, sitä paremmin varustettuja olemme saattamaan ihanteemme ja
          käytännön sopusointuun. 'Ibadat ovat siten pylväät, joilla islamin rakennus lepää.</p>
          <h4>SALAT</h4>
          <p>Salat on ensimmäinen ja tärkein näistä velvollisuuksista. Ja mitä Salat on ? Se
          sisältää määrätyt jokapäiväiset rukoukset, jotka käsittävät sen uskontunnustuksen, johon
          uskomme perustuu, toistamisen ja vahvistamisen viisi kertaa päivässä. Nousemme varhain
          aamulla, peseydymme ja astumme Herramme eteen rukoilemaan. Erilaiset asennot, jotka
          omaksumme rukouksen aikana, ovat alistumisen hengen ruumiillistuma; erilaiset
          lausumiset&nbsp; muistuttavat velvollisuuksistamme Herraamme kohtaan. Etsimme Hänen
          johdatustaan ja pyydämme kerran toisensa jälkeen, että Hän tekisi meidät kykeneviksi
          välttämään Hänen vihaansa ja seuraamaan Hänen Valitsemaansa Tietä. Luemme muistista
          Herran Kirjasta ja todistamme Profeetan totuuden ja virkistämme uskoamme Tuomiopäivään ja
          muistutamme mieleemme sen tosiseikan, että meidän on astuttava Herramme eteen ja tehtävä
          tiliä koko elämästämme. Näin aloitamme päivämme. Joidenkin tuntien kuluttua Muezzin,
          rukoushetken julistaja, kutsuu rukoukseen ja nöyrrymme jälleen Jumalamme edessä ja
          palautamme mieleemme sopimuksemme Hänen kanssaan. Jätämme hetkeksi arkiset puuhamme ja
          pyydämme päästä Jumalan puheille. Tämä palauttaa taas kerran mielemme etualalle elämämme
          todellisen tarkoituksen. Tämän uudelleenpyhittämisen jälkeen palaamme toimiimme ja
          muutaman tunnin kuluttua astumme jälleen Herramme eteen. Tämä taas toimii muistin
          virkistäjänä ja keskitämme taas huomiomme uskomme määräyksiin. Kun aurinko jälleen laskee
          ja yön pimeys alkaa ympäröidä meitä, alistumme taas Jumalalle rukouksessa, niin, että
          emme unohtaisi velvollisuuksiamme keskellä lähestyvän yön varjoja. Ja sitten taas
          muutamien tuntien kuluttua asetumme Herramme eteen, ja tämä on päivän viimeinen rukous.
          Täten me vielä kerran ennen nukkumaanmenoa virkistämme uskoamme ja heittäydymme maahan
          Jumalamme edessä. Täten päätämme päivän. Rukousten taajuus ja ajankohdat eivät koskaan
          anna elämän tarkoituksen ja päämäärän kadota nakyvistä maallisten toimien
          labyrintissä.</p>
          <p>On helppo ymmärtää, miten päivittäiset rukoukset vahvistavat uskon perustaa,
          valmistavat meitä hyveelliseen elämään Jumalaa totellen ja virkistävät tuota uskoa, josta
          rohkeus, vilpittömyys, tarkoituksenmukaisuus, sydämen puhtaus, sielun jalostuminen ja
          moraalin kehittäminen ovat lähtöisin.</p>
          <p>Katsokaamme, miten tämä saavutetaan. Suoritamme peseytymisen ja teemme sen Pyhän
          Profeetan (rauha hänelle) määräämällä tavalla. Me rukoilemme Profeettaa ohjeiden mukaan.
          Miksi teemme näin? Yksinkertaiseti siitä syystä, että uskomme Muhammedin (rauha hänelle)
          olleen profeetta ja katsomme ehdottomaksi velvollisuudeksemme seurata häntä nurisematta.
          Miksi emme tarkoituksellisesti poikkea Koraanista? Eikö tämä johdukin siitä, että pidämme
          Kirjaa Jumalan Sanana ja olemme sitä mieltä, että poikkeaminen sen kirjaimesta on syntiä?
          Rukoillessamme lausumme monet asiat hiljaa mielessämme ja jos jätämme jotakin pois tai
          muutamme sitä, kukaan ei voi sitä huomata. Mutta emme koskaan tee siten
          tarkoituksellisesti. Miksi? Koska uskomme, että Jumalalla on aina valppaana ja kuuntelee
          kaikkea mitä lausumme ja Hän on selvillä kaikesta kätketystä ja avoimesta. Mikä saa
          meidät rukoilemaan paikoissa, missä ei ole ketään kehottamassa meitä siihen tai edes
          näkemässä että rukoilemme? Eikö tämä johdukin uskostamme, että Jumalalla näkee meidät
          aina? Mikä saa meidät jättämään tärkeät liikeasiat ja muut puuhamme ja kiirehtimään
          moskeijaan rukoilemaan? Mikä saa meidät keskeyttämään suloiset unemme varhaisina
          aamutunteina, tulemaan moskeijaan keskipäivän kuumuudessa ja jättämään iltahuvimme
          rukoillaksemme? Onko se mitään muuta kuin velvolllisuudentuntomme - tunne siitä, että
          meidän on täytettävä velvollisuutemme Herraa kohtaan, tapahtui mitä tahansa? Ja miksi
          pelkäämme kaikkia virheitä rukouksen yhteydessä? Koska sydämemme on täynnä Jumalan pelkoa
          ja tiedämme, että meidän on Tuomiopäivänä astuttava Hänen eteensä tekemään tiliä koko
          elämästämme. Näettekö! Voisiko olla parempaa tapaa hengellisille ja moraalisille
          harjoituksille kuin rukoukset? Tämän harjoituksen avulla ihmisestä tulee täydellinen
          muslimi. Se muistuttaa häntä hänen sopimuksestaan Jumalan kanssa, elvyttää hänen uskoaan
          Häneen ja pitää uskon Tuomiopäivään elävänä ja aina läsnäolevana hänen mielessään. Se saa
          hänet seuraamaan Profeettaa ja harjaannuttaa hänen huomiokykyään velvollisuuksien
          suorittamisessa. Tämä on tosiaankin&nbsp; tiukkaa harjoittelemista ihmisen
          käytännönelämän saattamiseksi sopusointuun hänen ihanteittensa kanssa. Ilmeisesti jos
          ihmisen tietoisuus velvollisuuksistaan Luojaansa kohtaan on niin suuri, että hän asettaa
          sen kaikkien maallisten etujen yläpuolelle ja elvyttää sitä rukouksen avulla, hän
          varmasti pysyisi rehellisenä kaikissa toimissaan, sillä muuten hän herättäisi Jumalassa
          tyytymättömyyttä, jota hän koko ajan on pyrkinyt välttämään. Hän alistuu Jumalan lakiin
          koko elämässään samalla tavalla kuin hän noudattaa sitä rukoilemalla viisi kertaa
          päivässä. Tähän ihmiseen voi luottaa muillakin elämän aloilla, sillä jos synnin tai
          petoksen varjot lähestyvät häntä, hän yrittää välttää niitä Jumalan pelosta, joka aina
          vallitsee hänen sydämessään. Ja jos ihminen sellaisen elinvoimaisen harjoituksen jälkeen
          käyttäytyy huonosti muilla elämän aloilla ja on tottelematon Jumalan laille, tämä saattaa
          johtua vain synnynnäisestä turmeltuneisuudesta hänessä itsestään.</p>
          <p>Toisaalta meidän on luettava rukouksemme seurakunnassa ja varsinkin
          perjantairukoukset. Tämä kehittää muslimien keskuuteen rakkauden ja keskinäisen
          ymmärryksen siteen. Tämä herättää heissä yhteenkuuluvaisuuden tunnetta ja kehittää heissä
          kansallista veljeyttä. He kaikki lukevat rukouksensa samassa seurakunnassa ja tämä
          juurruttaa heidän mieliinsä syvän veljeyden tunteen. Rukoukset ovat myös tasa-arvoisuuden
          symboli, sillä köyhä ja rikas, alhainen ja ylhäinen, hallitsija ja alamainen, oppinut ja
          oppimaton, musta ja valkoinen seisovat kaikki samassa rivissä kumartamassa Herraansa.
          Heihin juurtuu myös syvä kurin ja tottelevaisuuden tunne valittua johtajaa kohtaan.
          Lyhyesti sanottuna, rukoukset harjaannuttavat heitä kaikissa niissä hyveissä, jotka
          tekevät mahdolliseksi rikkaan yhteisö- ja yksityiselämän kehittymisen.</p>
          <p>Nämä ovat muutamia niistä lukemattomista eduista, joita saamme päivittäisistä
          rukouksista <a id="bi1" href="#i1">(1)</a>. Jos kieltäydymme käyttämästä niitä
          hyväksemme, me ja vain olemme häviäjiä. Rukousten laiminlyönti voi merkitä vain kahta
          asiaa. Joko emme tunnusta rukouksia velvollisuudeksemme tai me tunnustamme ne
          velvollisuudeksemme ja silti laiminlyömme ne. Ensimmäisessä tapauksessa väitteemme
          uskostamme on häpeämätön valhe, sillä jos kieltäydymme tottelemasta määräyksiä, emme enää
          tunnusta Jumalan arvovaltaa. Toisessa tapauksessa, jos tunnustamme Hänen arvovaltansa ja
          silti ivaamme Hänen määräyksiään, silloin olemme epäluotettavimpia olentoja mitä koskaan
          on ollut maan päällä. Sillä jos voimme tehdä tämän maailmankaikkeuden korkeimmalle
          arvovallalle, mitä takeita on siitä, ettemme tekisi samoin myös kanssakäymisessämme
          muiden ihmisten kanssa? Ja jos kiero peli saa vallan yhteiskunnassa, minkä helvetillisen
          epäsovun se saakaan aikaan!</p>
          <h4>PAASTO</h4>
          <p>Sen, mitä rukoilijat yrittävät palvella viisi kertaa päivässä, paastoaminen
          Ramadan-kuussa (kuuvuoden yhdeksäs kuukausi) tekee kerran vuodessa. Päivän noususta
          pimeän tuloon emme syö tänä kautena mitään, emme hiukkastakaan ruokaa emmekä pisaraakaan
          vettä, oli ruoka miten herkullista tahansa ja olimmepa miten nälkäisiä ja janoisia
          tahansa. Mikä saa meidät vapaaehtoisesti alistumaan sellaisiin toimenpiteisiin? Ei mikään
          mu kuin usko Jumalaan, Hänen pelkonsa ja Tuomiopäivän pelko. Jokaisena hetkenä paaston
          aikana tukahdutamme omat intohimomme ja toiveemme ja julistamme tekemällä niin Jumalan
          Lain ylivoimaisuutta. Tämä tietoisuus velvollisuudesta ja kärsivällisyyden henki, jotka
          kokonaisen kuukauden kestävä paasto meihin juurruttaa, auttavat vahvistamaan uskoamme.
          Ankara sääntojen noudattaminen ja kuri tämän kuukauden aikana saattavat meidät
          kasvotusten elämän todellisuuden kanssa ja auttavat meitä tekemään elämästämme muun osan
          vuotta elämän todellisessa alistuvuudessa Hänen Tahdolleen.</p>
          <p>Toisesta näkökulmasta katsoen paastolla on valtava vaikutus yhteiskuntaan, sillä
          kaikkien muslimien on asemastaan riippumatta noudatettava paastoa samana kuukautena. Tämä
          tuo näkyviin ihmisten olennaisen samanarvoisuuden, ja auttaa siten rakkauden ja veljeyden
          tunteen luomisessa. Ramadan-kuun aikana paha kätkeytyy ja hyvä tulee esiin ja koko
          ilmapiiri on täynnä hartautta ja puhtautta.</p>
          <p>Tämä kuri on määrätty meille meidän omaksi hyväksemme. Niihin jotka eivät täytä tätä
          tärkeintä heille määrättyä velvollisuutta, ei voi turvallisella mielellä luottaa heidän
          muissakaan tehtävissään. Mutta pahimpia ovat ne, jotka eivät epäröi syödä ja juoda
          julkisesti tämän pyhän kuukauden aikana. He ovat ihmisiä, jotka käytöksellään osoittavat,
          etteivät he piittaa vähääkään Allahin käskyistä, Allahin, johon he uskovat Luojana ja
          Ylläpitäjänään. Tämä ei vielä riitä, he osoittavat myös, etteivät he ole muslimiyhteisön
          lojaaleja jäseniä - pikemminkin heillä ei ole mitään tekemistä sen kanssa. On ilmeistä,
          että mitä tulee lainkuuliaisuuteen ja heihin kohdistettuun luottamukseen, vain pahinta
          voidaan odottaa sellaisilta teeskentelijöiltä.</p>
          <h4>ZAKAT</h4>
          <p>Kolmas velvollisuus on Zakat. Jokaisen muslimin, jonka taloudelliset edellytykset ovat
          tietyn minimirajan yläpuolella, on meksettava vuosittain 2,5 % käteisvaroistaan <a id=
          "bi2" href="#i2">(2)</a> puuttessa eläville kanssaihmisilleen, uudelle islamiin
          kääntyneelle, matkustavaiselle tai käteisvaroistaan <a id="bi3" href="#i3">(3)</a>
          velkaantuneelle. Tämä on minimi. Mitä enemmän maksat, sitä suurempi on palkinto, jonka
          Allah antaa sinulle.</p>
          <p>Rahat, jotka maksamme Zakat'ina eivät ole mitään, mitä Allah tarvitsee tai saa. Hän on
          kaikkien tarpeiden ja toiveiden yläpuolella. Hän lupaa suosiollisessa armeliasuudessaan
          meille moninkertaiset palkinnot jos autamme veljiämme. Mutta tuollaisen palkinnon
          saamiseen liittyy eräs perusehto. Ja tämä ehto on, että kun maksamme Allahin nimeen, emme
          saa odottaa tai vaatia mitään maallista hyötyä avustuksen saajalta tai pyrkiä luomaan
          itsellemme nimeä hyväntekijänä.</p>
          <p>Zakat on yhtä perustavaa laatua islamissa kuin Ibadat'in muutkin muodot: Salat
          (rukous) ja Saum (paastoaminen). Sen pohjimmainen merkitys liittyy siihen, että se
          kehittää meissä uhrautumisne ominaisuuksia ja vapauttaa meidät itsekkyydestä ja rahan
          vallasta. Islam hyväksyy helmoihinsa vain ne, jotka ovat valmiita antamaan muille Jumalan
          tiellä kovalla työllä ansaittua rikkauttaan halukkaasti ja ilman mitään maallisen tai
          henkilökohtaisen edun tavoittelua. Se ei ole missään tekemisissä saiturien kanssa.
          Todellinen muslimi, kun käsky tulee, uhraa koko omaisuutensa Allahin tavoin, sillä Zakat
          on jo harjaannuttanut häntä tähän.</p>
          <p>Muslimiyhteisölle on paljon hyötyä Zakat-järjestelmästä. Jokaisen hyvin toimeentulevan
          muslimin ehdoton velvollisuus on auttaa alhaisessa asemassa olevia, köyhiä veljiään. Hän
          ei saa käyttää rikkauttaan vain tehdäkseen oman elämänsä mukavaksi ja ylelliseksi - hänen
          rikkaudelleen on laillisia vaatimuksenesittäjiä ja näitä ovat kansakunnan lesket ja
          orvot, köyhät ja sairaat; ne joilla on kykyä ja lahjakkuutta, mutta ei rahaa, jolla
          voisivat hankkia tietoja ja tulla yhteiskunnan hyödyllisiksi jäseniksi. Se, joka ei
          tunnusta tätä oikeutta rikkauksiinsa tälläisille oman yhteisönsä jäsenille on todellakin
          julma. Sillä ei voi olla suurempaa julmuutta kuin että täyttää omat kirstunsa samalla kun
          tuhannet samanaikaisesti kuolevat nälkään tai kärsivät työttömyyden tuskaa. Islam on
          sellaisen itsekkyyden, ahneuden ja voitonhalun vannoutunut vihollinen. Epäuskoiset,
          joilta puuttuu kaikenkäsittävän rakkauden tunteet, ymmärtää vain säilyttää rikkautensa ja
          lisätä sitä lainaamalla sitä korkoa vastaan muille. Islamin opetukset ovat tämän asenteen
          täydellinen vastakohta. Täällä ihminen jakaa rikkautensa muiden kanssa ja auttaa heitä
          seisomaan omilla jaloillaan ja tulemaan yhteiskunnan hyödyllisiksi jäseniksi.</p>
          <h4>HAJJ ELI PYHIINVAELLUSMATKA</h4>
          <p>Hajj eli pyhiinvaellusmatka Mekkaan on neljäs perus -Ibadat. Se on pakollinen vain
          niille, joilla on varaa siihen ja silloinkin vain kerran elämässä.</p>
          <p>Tämän päivän Mekka sijaitsee pienen talon paikalla, jonka profeetta Aabraham (Jumalan
          siunaukset hänelle) rakensi Allahin palvelemista varten. Allah palkitsi hänet
          nimittämällä sen Omaksi Talokseen ja tekemällä sen keskukseksi, johon kaikkien tulee
          kääntää kasvonsa rukoillessaan. Hän määräsi myös, että niiden, joilla on siihen varaa, on
          käytävä tässä paikassa ainakin kerran elämänsä aikana. Tämä käynti ei ole pelkästään
          kohteliaisuuskäynti. Myös tällä pyhiinvaellusmatkalla on omat menonsa ja ehtonsa, jotka
          on täytettävä ja jotka juurruttavat mieliimme hartautta ja hyvyyttä. Kun suoritamme
          pyhiinvaellusmatkan, meiltä vaaditaan, että hillitsemme intohimomme, kartamme
          verenvuodatusta ja olemme puhtaita sanoissamme ja teoissamme. Jumala lupaa palkinnon
          vilpittömyydestämme ja nöyryydestämme.</p>
          <p>Pyhiinvaellusmatka on tavallaan suurin kaikista Ibadat'eista. Sillä ellei ihminen
          todella rakasta Jumalaa, hän ei lähde tälle pitkälle matkalle ja jätä kaikkia läheisiään
          ja rakkaitaan. Sillä tämä pyhiinvaellusmatka on erilainen kuin kaikki muut matkat. Täällä
          hänen ajatuksensa keskittyvät Allahiin, hänen koko olemuksesna värähtelee hartaasta
          pyhittämisen hengestä. Kun hän saapuu pyhälle paikalle, hän huomaa ilmapiirin hurskauden
          ja hyvyyden läpitunkemaksi; hän käy paikoilla, jotka todistavat islamin loistosta ja
          kaikki tämä jättää hänen mielensä lähtemättömän vaikutuksen, jota hän kantaa mukanaan
          viimeiseen hengenvetoonsa saakka.</p>
          <p>Sitten on, kuten muissakin Ibadat'eissa, monia etuja, joista muslimi saa nauttia
          pyhiinvaellusmatkansa ansiosta. Mekka on keskus, jota kohden muslimit eri tahoilta
          vaeltavat kerran vuodessa, jossa he tapaavat toisiaan ja keskustelevat yhteisistä
          puheenaiheista ja elvyttävät itsessään tunteen, että kaikki muslimit ovat tasa-arvoisia
          ja ansaitsevat muiden rakkauden ja myötätunnon, riippumatta maantieteellisestä tai
          kulttuurillisesta alkuperästä. Täten pyhiinvaellusmatka yhdistää maailman muslimit
          kansainväliseksi veljeskunnaksi.</p>
          <p>...</p>
          <p class="ylos"><a href="#header">Takaisin ylös</a></p>
        </div>
        <h3>SELITYKSET</h3>
        <div class="division">
          <p id="i1">1. Salat'in luonnetta ja merkitystä on yksityiskohtaisesti käsitelty Maulana
          Mawdudin teoksessa Islami Ibadat Par Tahqiqi Nazar. -Toimittaja <a href=
          "#bi1">Takaisin</a></p>
          <p id="i2">2. Zakat'ia ei peritä pelkästään käteisvaroista. Se peritään myös kullasta,
          hopeasta, kauppatavaroista, karjasta ja muusta arvokkaasta. Zakat'in määrä näistä
          hyödykkeistä voidaan nähdä Fiqhiä käsittelevistä kirjoista eikä sitä tilanpuutteen vuoksi
          mainita tässä yhteydessä. Tästä syystä vain rahamäärä on mainittu tässä. <a href=
          "#bi2">Takaisin</a></p>
          <p id="i3">3. On aiheellista huomauttaa, että Profeetta on kieltänyt omilta
          sukulaisiltaan Zakat'in vastaanottamisen. Vaikka Hashimitein velvollisuus on maksaa
          Zakat, he eivät voi vastaanottaa sitä, vaikka olisivatkin köyhiä ja eläisivät puutteessa.
          Jos joku haluaa auttaa köyhää Hashimitea, hän voi antaa tälle lahjan. Tätä ei voida
          auttaa Zakat'in avulla. <a href="#bi3">Takaisin</a></p>
          <p class="ylos"><a href="#header">Takaisin ylös</a></p>
        </div>
      </div>
    </div><!-- /.row -->
  </div><!-- /.container -->
  <!-- Footer -->
  <footer class="py-5 bg-dark">
    <div class="container">
      <p class="m-0 text-center text-white" id="copyright"></p>
      <script>
        var d = new Date();
        var vuosi = d.getFullYear();
        var text = 'Copyright © 2000-';
        document.getElementById("copyright").innerHTML = text+vuosi+ " islamopas.com" ;
      </script> <noscript>
      <p class="m-0 text-center text-white">Copyright © 2000-2099 www.islamopas.com</p></noscript>
    </div><!-- /.container -->
  </footer><!-- Bootstrap core JavaScript -->
  <script src="../../vendor/jquery/jquery.min.js"></script> 
  <script src="../../vendor/bootstrap/js/bootstrap.bundle.min.js"></script>
</body>
</html>
