<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<font FACE="Arial Unicode MS" SIZE="5"><b>
<p>Fiqh-us-Sunnah, Osa 1: Puhdistautuminen </p>
</b></font><font SIZE="3">
<p>&nbsp;</p>
</font><font FACE="Arial Unicode MS">
<p ALIGN="CENTER">&nbsp;</p>
<p>Shariassa vesi on jaettu neljään luokkaan: </p>
<p>-1- mutlaq-vesi, </p>
<p>-2- käytetty vesi (jolla on jo puhdistauduttu),</p>
<p>-3- vesi, johon on sekoittunut puhtaita aineksia ja </p>
<p>-4- vesi, johon on sekoittunut epäpuhtaita aineksia. Käsittelemme kutakin 
näistä luokista erikseen. </p>
</font><strong><font SIZE="3">
<p>Osa 1, sivu 1a: Mutlaq-vesi </p>
</font></strong><font FACE="Arial Unicode MS">
<p>Tälllaista vetta pidetään luontaisesti puhtaana ja sellaisena se on 
kelvollista käytettäväksi puhdistautumistarkoitukseen. Se kuuluu johonkin 
seuraavista vesilajeista: </p>
</font><strong><font SIZE="3">
<p>Osa 1, sivu 1b: Sadevesi, lumi ja rakeet </p>
</font></strong><font FACE="Arial Unicode MS">
<p>Nämä vesilajit ovat puhtaita, sillä Allah sanoo: &quot;…ja lähetti vettä taivaasta 
puhdistaakseen teidät&quot; (al-Anfal 11), ja &quot; …ja pilvistä Me lähetämme puhdasta 
vettä&quot; (al-Furqan 48). Tätä tukee myös seuraava hadith: Abu Huraira kertoi, että 
Allahin lähettiläällä (SAAS) oli tapana rukoillessaan olla hiljaa (alku)takbirin 
ja Koraanin ääneen lausumisen välillä. Abu Huraira kysyi häneltä: &quot;Oi Allahin 
lähettiläs, uhrattakoon isäni ja äitini puolestasi, miksi olet hiljaa takbirin 
ja lausumisen välillä? Mitä sanot (hiljaa itseksesi) silloin?&quot; Hän sanoi: 
&quot;Sanon: Oi Allah, tee etäisyys minun ja syntieni välillä yhtä suureksi kuin on 
etäisyys idän ja lännen välillä. Oi Allah, puhdista minut synneistäni samalla 
tavalla kuin valkea vaate (puhdistetaan) liasta. Oi Allah, pese syntini pois 
minusta lumella, vedellä ja rakeilla.&quot; Tämän hadithin kertoo &quot;viiden 
luotettavimman kertojan ryhmä&quot;(jäljempänä &quot;viiden ryhmä&quot;) at-Tirmidhia lukuun 
ottamatta.</p>
<p></p>
</font><strong><font SIZE="3">
<p>Osa 1, sivu 2: Merivesi </p>
</font></strong><font FACE="Arial Unicode MS">
<p>Meriveden puhtaus perustuu seuraavaan hadithiin: Abu Huraira kertoi erään 
miehen kysyneen Allahin lähettiläältä (SAAS): &quot;Oi Allahin lähettiläs, me 
purjehdimme merillä mukanamme vain vähän vettä. Jos käytämme sitä rukouspesuun, 
joudumme kärsimään janoa. Voimmeko käyttää peseytymiseen merivettä?&quot; Siihen 
Allahin lähettiläs (SAAS) sanoi: &quot;Sen (meren) vesi on puhdasta ja sen kuolleet 
(eläimet) ovat laillisia (so. niitä voidaan syödä ilman määrättyä teurastusta).&quot; 
Tämän hadithin kertoo &quot;viiden ryhmä&quot;. At-Tirmidhi mainitsee sen olevan hassan 
sahih ja al-Bukhari sanoo sen olevan sahih.</p>
<p></p>
</font><strong><font SIZE="3">
<p>Osa, sivu 2a: Zamzam-lähteen vesi</p>
</font></strong><font FACE="Arial Unicode MS">
<p>Ali kertoi, että Allahin lähettiläs (SAAS) pyysi noutamaan sangollisen 
Zamzam-lähteen vettä. Hän joi sangosta ja suoritti sitten rukouspesun (sen 
vedellä). Tämän hadithin kertoo Ahmad. </p>
</font><strong><font SIZE="3">
<p>Osa 1, sivu 2b: Muuntunut vesi </p>
</font></strong><font FACE="Arial Unicode MS">
<p>Tämä tarkoittaa vettä, jonka koostumus on muuntunut, koska se on seissyt 
jossakin paikassa pitkän ajan tai siihen on sekoittunut jotakin ainetta, jota ei 
voida täysin poistaa siitä (esim. vesi, johon on sekoittunut levää, puunlehtiä 
jne). Oppineet ovat yhtä mieltä siitä, että tämäntyyppinen vesi kuuluu otsikon 
‘Mutlaq-vesi’ alle. Päättely on yksinkertainen: kaikki, mikä kuuluu yleistermin 
’vesi’ alle, ilman lisämääritteitä, on puhdasta, sillä Koraani sanoo: &quot; …, eikä 
vettä ole saatavissa, niin hangatkaa kasvonne ja kätenne hienolla, puhtaalla 
hiekalla &quot; (al-Maaida 6). </p>
</font><strong><font SIZE="3">
<p>Osa 1, sivu 2c: Käytetty vesi </p>
</font></strong><font FACE="Arial Unicode MS">
<p>Tähän lajiin kuuluu vesi, joka valuu henkilöstä hänen tehtyään wudun tai 
ghuslin. Sen katsotaan olevan puhdasta, koska se oli puhdasta ennen kuin sitä 
käytettiin peseytymiseen eikä ole mitään perusteita ajatella sen menettäneen 
puhtautensa. Tätä tukee Rabi bint Muwazhin hadith, joka kuvailee Allahin 
lähettilään (SAAS) rukouspesua. Nainen toteaa: &quot;Hän pyyhki päänsä sillä vedellä, 
joka oli jäänyt hänen käsiinsä hänen tehtyään wudun.&quot; Tämän hadithin kertovat 
Ahmad ja Abu Dawud. Abu Dawudin versiossa &quot;Allahin lähettiläs (SAAS) pyyhki 
päänsä kädessään olevalla ylijääneellä vedellä.&quot; Abu Huraira myös kertoi Allahin 
lähettilään tavanneen hänet yksikseen Medinan kaduilla, kun hän oli aviollisen 
kanssakäymisen jälkeisessä epäpuhtauden tilassa. Siksi hän poistui tekemään 
wudun ja palasi sitten takaisin. Allahin lähettiläs (SAAS) kysyi häneltä: &quot;Missä 
olet ollut, Abu Hurairah?&quot;Hän vastasi: &quot;Olin epäpuhdas aviollisen kanssakäymisen 
jälkeen enkä tahtonut jäädä seuraasi sellaisena.&quot; Profeetta vastasi: &quot;Ylistys 
olkoon Allahille. Uskovasta ei tule epäpuhdasta.&quot; Tämä hadith on &quot;viiden ryhmän&quot; 
kertoma. </p>
<p>Tämä perustuu sille, että koska uskovasta ei koskaan tule epäpuhdasta, hänen 
puhdistautumiseen käyttämästään vedestäkään ei tule epäpuhdasta. Siis kun puhdas 
koskettaa toista puhdasta, tuloksena ei voi olla toisen niistä epäpuhtaus. Ibn 
al-Munzhir kertoi Alin, Ibn Umarin, Abu Umaman, Atan, al-Hassanin, Makhulin ja 
an-Nakhain sanoneen, että jos henkilö unohti pyyhkiä päänsä wudua tehdessään, 
riitti kun hän pyyhki sen partaansa jääneellä vedellä. Ibn al-Munzhir totesi 
tämän todistavan, että he pitivät &quot;käytettyä vettä&quot; puhtaana. Tämä mielipide 
perustuu Malikin ja ash-Shafin kertomuksiin. Ibn Hazmin mukaan sen vahvistavat 
Sufyan al-Thauri, Abu Thauri ja kaikki Zhahirin koulukunnan oppineet. </p>
</font><strong><font SIZE="3">
<p>Osa 1, sivu 3: Vesi, johon on sekoittunut puhtaita aineksia </p>
</font></strong><font FACE="Arial Unicode MS">
<p>Tähän kategoriaan kuuluu vesi, johon on sekoittunut esimerkiksi sellaisia 
aineksia kuin saippuaa, saframia, kukkia jne, eli sharian mukaan puhtaita 
aineita. Tämä vesi on puhdasta, jos siihen ei ole sekoittunut niin paljon muuta 
ainetta, että sitä ei enää voi pitää vetenä. Jos näin on asia, vesi on edelleen 
puhdasta, mutta ei enää kelpaa wudun tekemiseen. Umm Atiya kertoi Allahin 
lähettilään (SAAS) astuneen hänen taloonsa tyttärensä Zainabin kuoleman jälkeen 
ja sanoneen: &quot;Pese hänet kolmasti, viidesti tai vielä useampaan kertaan – jos 
katsot tarvittavan – vedellä ja kuivilla puunlehdillä. Viimeiseen pesuun käytä 
vähän kamferia tai jotakin sitä sisältävää ainetta. Kun olet suorittanut pesun, 
ilmoita minulle.&quot; Hän teki niin, jonka jälkeen profeetta (SAAS) antoi naisille 
ulkovaatteensa ja käski heidän kääriä Zainab siihen. Tämän on kertonut &quot;viiden 
ryhmä&quot;. </p>
<p>Kuollut tulisi pestä jollakin, jota eläväkin henkilö voi käyttää 
puhdistautumiseen. Ahmad, an-Nasai ja Ibn Khuzaima kertovat kuulleensa Umm 
Hanilta, että Allahin lähettiläs (SAAS) ja Maimuna peseytyivät samasta 
(vesi)astiasta, johon oli jäänyt taikinan murusia. Näissä molemmissa haditheissa 
veteen oli sekoittunut tai sekoitettu jotakin muuta ainetta, mutta koska muun 
aineen määrä oli liian vähäinen muuttaakseen veden luonnetta, se pysyi 
kelvollisena tarkoitukseensa. </p>
<p></p>
</font><strong><font SIZE="3">
<p>Osa 1, sivu 3a: Vesi, johon on sekoittunut epäpuhtaita aineksia </p>
</font></strong><font FACE="Arial Unicode MS">
<p>Tämä luokka voidaan jakaa kahteen alaluokkaan: </p>
<p>-1- Epäpuhdas aines muuttaa veden makua, väriä tai tuoksua. Tällöin sitä ei 
voida käyttää puhdistautumiseen. Ibn al-Munzhirin ja Ibn al-Mulaqqinin mukaan 
tästä vallitsee yhteisymmärrys. </p>
<p>-2- Nestettä voidaan vielä pitää vetenä, eli epäpuhtaat ainesosat eivät ole 
muuttaneet sen makua, väriä tai tuoksua. Tällainen vesi on puhdasta ja sitä 
voidaan käyttää puhdistautumiseen. Tämä perustuu seuraavaan hadithiin: Abu 
Huraira kertoi erään beduiinin virtsanneen moskeijassa. Ihmiset nousivat 
ottaakseen hänet kiinni (ja pysäyttääkseen hänet). Profeetta (SAAS) sanoi: 
&quot;Antakaa hänen olla ja kaatakaa sangollinen vettä hänen virtsansa päälle. Teitä 
on kehotettu olemaan sävyisiä ihmisiä kohtaan, ei kohtelemaan heitä kovuudella.&quot; 
Tämän hadithin on kertonut &quot;viiden ryhmä&quot;Muslimia lukuun ottamatta. </p>
<p>Abu Said al-Khudri kysyi profeetalta: &quot;Voimmeko tehdä wudun Budaan kaivon 
vedellä (so. eras kaivo Medinassa)?&quot; Profeetta (SAAS) sanoi hänelle: &quot;Vesi on 
puhdasta eikä mikään tee siitä epäpuhdasta.&quot; </p>
<p>Tämän hadithin kirjasivat Ahmad, ash-Shaf'i, Abu Dawud, anNasai ja 
at-Tirmidhi, jonka mukaan se on hassan. Ahmad sanoi: &quot;Tämä hadith on sahih ja 
Yahya ibn Main ja Muhammad ibn Hazm luokittelivat sen sellaiseksi.&quot; Samaa mieltä 
olivat myös Ibn Abbas, Abu Huraira, al-Hassan al-Basri, Ibn al-Musayyab, Ikrima, 
Ibn Abu Laila, al-Thauri, Dawud azh-Zhahiri, an-Nakhai, Malik ja muut. 
Al-Ghazalin sanoin: &quot;Toivoisinpa, että ash-Shafin mielipide olisi sama kuin 
Malikin.&quot; </p>
<p>On olemassa myös Abdullah ibn Umarin hadith, jonka mukaan Allahin lähettilään 
(SAAS) on kerrottu sanoneen: &quot;jos vettä on vähintään kaksi ämpärillistä, siinä 
ei ole mitään epäpuhtauksia.&quot; Tämän hadithin ovat kertoo &quot;viiden ryhmä&quot;. Tämä 
hadith on kuitenkin muzhtarab sekä kertojaketjultaan että tekstiltään. Ibn 
Abdul-Barr sanoi teoksessa at-Tamhid: &quot;Mitä tulee ash-Shafin mielipiteeseen, 
joka perustuu tähän hadithiin, se on heikosti perusteltu eivätkä historialliset 
seikat sitä vahvista. </p>
</font><strong><font SIZE="3">
<p>Osa 1, sivu 4: Tähteeksi jäänyt vesi </p>
</font></strong><font FACE="Arial Unicode MS">
<p>&quot;Tähteeksi jäänyt vesi&quot; on se, mitä on jäänyt astiaan jonkun juotua siitä. 
Tällaista vettä on viittä eri tyyppiä. </p>
</font><strong><font SIZE="3">
<p>Osa 1, sivu 4a: Astiaan jäänyt vesi ihmisten juotua siitä </p>
</font></strong><font FACE="Arial Unicode MS">
<p>Sharian mukaan tällainen vesi on puhdasta riippumatta siitä, oliko astiasta 
juonut henkilö muslimi, epäuskova, seksin jälkeisen epäpuhtauden tilassa oleva 
henkilö tai nainen, jolla on kuukautiset. </p>
<p>Vaikka Allah sanookin Koraanissa: &quot;…katsokaa, miten monijumalaiset ovat 
kokonaan saastaisia&quot; (at-Tauba), se ei viittaa heidän fyysiseen tilaansa, vaan 
heidän vääriin uskomuksiinsa ja uskontoonsa. He saattavat olla kosketuksissa 
saastaan tai epäpuhtauksiin, mutta se ei tarkoita, että heidän tavaransa tai 
ruumiinsa olisivat epäpuhtaita. Itse asiassa heillä oli tapana oleskella 
muslimien joukossa. Heidän sanansaattajansa ja lähetystönsä kävivät Allahin 
lähettilään (SAAS) luona ja astuivat sisään hänen moskeijaansa. Profeetta (SAAS) 
ei määrännyt heidän koskettamiaan esineitä puhdistettaviksi. Mitä naisiin 
kuukautisten aikana tulee, Aisha sanoi: &quot;Join (vesiastiasta) kuukautisten 
aikana. Sitten ojensin astian Allahin lähettiläälle (SAAS) ja hän joi samasta 
kohtaa, johon huuleni olivat koskettaneet.&quot; (Muslim) </p>
</font><strong><font SIZE="3">
<p>Osa 1, sivu 5: Astiaan jäänyt vesi jonkin sallitun eläimen juotua siitä </p>
</font></strong><font FACE="Arial Unicode MS">
<p>Tällainen vesi on puhdasta. Koska eläin kelpaa syötäväksi, on sen sylkikin 
puhdasta. Abu Bakr ibn al-Munzhir sanoi: &quot;Oppineet ovat yksimielisiä siitä, että 
sellainen vesi on sallittua juotavaksi tai rukouspesun tekemiseen. </p>
</font><strong><font SIZE="3">
<p>Osa 1, sivu 5a: Astiaan jäänyt vesi aasin, muulin, petoeläinten tai –lintujen 
juotua siitä </p>
</font></strong><font FACE="Arial Unicode MS">
<p>Tällainenkin vesi on puhdasta, mikä perustuu Jabirin hadithiin, jonka mukaan 
Allahin lähettiläältä (SAAS) kysyttiin , voitiinko rukouspesuun käyttää aasin 
jättämää juomavettä. Profeetta (SAAS) vastasi: &quot;Kyllä, ja minkä tahansa 
petoeläimen jättämää juomavettä.&quot; Tämän hadithin kirjasivat ash-Shafi, 
ad-Daraqutni ja al-Baihaqi, joka sanoi: &quot;Kun sen eri kertojaketjut yhdistetään, 
siitä tulee vahva.&quot; Ibn Umarin sanotaan myös kertoneen, kuinka Allahin 
lähettiläs (SAAS) meni kerran ulos yöllä ollessaan matkalla. Hän ohitti miehen, 
joka oli istumassa vesialtaan äärellä. Umar sanoi: &quot;Joiko petoeläin altaastasi 
tänä yönä?&quot; Allahin lähettiläs (SAAS) sanoi miehelle: &quot;Oi altaan haltija, älä 
vastaa hänelle. Se ei ole tarpeen, sillä pedolle kuuluu se, mitä se kantoi 
vatsassaan ja meille kuuluu se, mitä se jätti, eli vesi juotavaksi ja 
puhdistautumiseen.&quot;Tämän kirjasi ad-Daraqutni. Yahya ibn Said kertoi, että 
kerran Umar oli ryhmässä, johon kuului myös Amr ibn al-Aas, ja heidän tultuaan 
vesialtaalle Amr sanoi: &quot;Oi altaan haltija, ovatko pedot löytäneet altaasi?&quot; 
Umar sanoi: &quot;Älä vastaa, sillä juovathan ihmiset petojen jälkeen ja pedot 
ihmisten jälkeen.&quot; Tämän kertoi Malik in al-Muwatta. </p>
</font><strong><font SIZE="3">
<p>Osa 1, sivu 6: Astiaan jäänyt vesi kissan juotua siitä </p>
</font></strong><font FACE="Arial Unicode MS">
<p>Tämä vesi on myös puhdasta. Tämän todistaa Kabsha bint Kaabin hadith, joka, 
Abu Qatadan hoivissa ollessaan, tuli huoneeseen kaataakseen hänelle vähän vettä. 
Kissa tuli, joi vähän siitä vedestä ja Qatada vieläpä kallisti astiaa, jotta 
kissa voisi juoda lisää. Kabsha sanoi: &quot;Hän huomasi, että katselin häntä.&quot; Hän 
kysyi: &quot;Oletko hämmästynyt, oi tyttärenpoika?&quot; Minä vastasin: &quot;Kyllä&quot;. Hän 
sanoi: &quot;Allahin lähettiläs (SAAS) sanoi, että &quot;se (kissa) ei ole epäpuhdas. 
Nehän oleskelevat teidän joukossanne.&quot;</p>
<p></p>
</font><strong><font SIZE="3">
<p>Osa 1, sivu 6a: Astiaan jäänyt vesi sian tai koiran juotua siitä </p>
</font></strong><font FACE="Arial Unicode MS">
<p>Tällainen vesi on epäpuhdasta ja sitä on vältettävä. Al-Bukhari ja Muslim 
ovat kirjanneet Abu Hurairan kertoneen, että Allahin lähettiläs (SAAS) sanoi: 
&quot;Jos koira juo jostakin astiastanne, peskää se seitsemän kertaa.&quot;Ahmad ja Muslim 
lisäävät tähän: &quot;Puhdistakaa astianne, jota koira on nuollut, pesemällä se 
seitsemän kertaa, ensimmäinen kerta hiekalla.&quot; Mitä tulee sian jättämään veteen, 
se on selkeästi saastaista ja epäpuhdasta. </p>
</font><strong><font SIZE="3">
<p>Osa 1, sivu 6b: Epäpuhtauksien lajit </p>
</font></strong><font FACE="Arial Unicode MS">
<p>Najasa mainitsee epäpuhtaat ainekset, joita muslimin tulee karttaa ja pestä 
pois vaatteistaan, iholtaan jne. Allah sanoo Koraanissa: &quot;puhdista 
vaatteesi&quot;(al-Mudathar 4) ja &quot;Jumala rakastaa totisesti Hänen puoleensa 
kääntyneitä ja rakastaa niitä, jotka pitävät itseään puhtaina&quot; (al-Baqara 222). 
Allahin lähettiläs (SAAS) sanoi myös: &quot;Puhtaus on puoli uskoa.&quot; </p>
</font><strong><font SIZE="3">
<p>Osa 1, sivu 6c: Kuolleet eläimet </p>
</font></strong><font FACE="Arial Unicode MS">
<p>Tämä tarkoittaa eläimiä, joka ovat kuolleet &quot;luonnollisen kuoleman&quot;eli niitä 
ei ole teurastettu islamilaisella tavalla. Se koskee myös mitä tahansa, joka on 
leikattu irti elävästä eläimestä. Abu Waqid al-Laithi kertoi profeetan (SAAS) 
sanoneen: &quot;Se, mikä on leikattu elävästä eläimestä, on kuollutta&quot;, eli se on 
kuin eläin, jota ei ole asianmukaisesti teurastettu. Tämän kirjasivat Abu Dawud 
ja at-Tirmidhi, joka luokittelee sen sanalla hassan ja mainitsee oppineiden 
seuraavan tätä hadithia. </p>
<p></p>
</font><strong><font SIZE="3">
<p>Osa 1, sivu 7: Kuolleet merenelävät ja kuolleet heinäsirkat </p>
</font></strong><font FACE="Arial Unicode MS">
<p>Ibn Umar kertoi Allahin lähettilään (SAAS) sanoneen: &quot;Kahdenlaiset kuolleet 
eläimet ja kahdenlainen veri on tehty lailliseksi meille. Näitä kuolleita 
eläimiä ovat merenelävät ja heinäsirkat. Näitä verilajeja ovat maksan ja pernan 
(veri).&quot; Tämän kertovat Ahmad, ash-Shafi, al-Baihaqi ja ad-Daraqutni. Tämä 
hadith on heikko, mutta imaami Ahmad sanoo sen olevan aito mauquf-muodossaan. 
Abu Zara and Abu Hatim ovat todenneet saman. Tästä seuraa, että kyseessä on 
marfu hadith, sillä kun joku seuralaisista sanoo &quot;Tämä oli meille sallittua&quot; tai 
&quot;Tämä oli meiltä kiellettyä&quot;on se sama kuin joku heistä sanoisi &quot;Meidät 
määrättiin tekemään niin&quot; tai &quot;Meitä kiellettiin tekemästä niin&quot; jne. 
(Tämänkaltaiset lausumat ovat määräystensä suhteen ’marfu’.) Olemme lisäksi jo 
maininneet profeetan (SAAS) lausuman merestä: &quot;Sen vesi on puhdasta ja sen 
’kuolleet eläimet’ sallittuja (syötäviksi)&quot;</p>
</font><strong><font SIZE="3">
<p>Osa 1, sivu 7a: Kuolleet eläimet, joista ei vuoda verta </p>
</font></strong><font FACE="Arial Unicode MS">
<p>Näitä ovat mehiläiset ja sentapaiset eläimet. Ne katsotaan puhtaiksi. Jos ne 
putoavat johonkin aineeseen ja kuolevat, kyseisestä aineesta ei tule 
epäpuhdasta. Ibn al-Munzhir sanoi: &quot;Tiedossani ei ole mitään kiistaa sellaisen 
veden puhtaudesta, paitsi mitä tulee ash-Shafin kantaan. On hyvin tiedossa, että 
hän pitää niitä epäpuhtaina. Kuitenkaan häntä ei häiritse, jos aineeseen putoava 
esine ei muuta sitä (millään tavalla). </p>
</font><strong><font SIZE="3">
<p>Osa 1, sivu 7b: Kuolleiden eläinten luut, sarvet, kynnet, turkki, höyhenet, 
nahka jne. </p>
</font></strong><font FACE="Arial Unicode MS">
<p>Kaikkia näitä pidetään puhtaina. Kuolleiden eläinten luista az-Zuhri sanoi: 
&quot;Tiedän aiempien sukupolvien oppineita, jotka käyttivät niistä tehtyjä kampoja 
ja öljykannuja, eivätkä nähneet siinä mitään väärää.&quot;Tämän kertoi al-Bukhari. 
Ibn Abbas sanoi: &quot;Maimunan asiakkaalle lahjoitettiin lammas, ja se kuoli. 
Allahin lähettiläs (SAAS) kulki ohi ja sanoi: &quot;Miksi et poista siltä nahkaa, 
käsittele sitä ja käytä sitä hyödyksesi?&quot; Nainen sanoi: &quot;Se on kuollut&quot;(ie. sitä 
ei ole asianmukaisesti teurastettu). Hän sanoi naiselle: &quot;Vain sen syöminen on 
kielletty.&quot; Luotettava ryhmä viittaa tähän hadithiin. Ibn Maja liittää tapauksen 
Maimunaan ja hänen asiakkaaseensa. Al-Bukhari ja an-Nasai eivät mainitse nahan 
käsittelemistä. Ibn Abbas kertoo lähettilään (SAAS) lausuneen: &quot;Sano (oi 
Muhammad): &quot;Kaikesta, mitä minulle Jumala on ilmoittanut, en löydä mitään muuta, 
mikä olisi kiellettyä ihmiseltä, joka aikoo itseään ravita, kuin sen, mikä on 
itsestään kuollutta, tai valutettua verta tai sian lihaa...&quot; (al-Anam 145). 
Sitten hän sanoi: &quot;Kiellettyä on vain liha. Mitä tulee vuotaan, nahkaan, 
hampaisiin, luihin, turkkiin ja villaan, ne ovat sallittuja.&quot; Tämän vahvistivat 
Ibn Munzhir ja Ibn Hatim. Samaten näiden eläinten (juuston)juoksetin ja maito 
ovat puhtaita. Tätä tukee se tosiasia, että seuralaisten valloitettua Irakin he 
söivät maagien juustoa, johon oli käytetty juoksetinta, vaikka heidän 
teuraseläimiään pidettiin ’kuolleina eläiminä’. Salman al-Farsi vahvisti, että 
kun häneltä kysyttiin juustosta, kirkastetusta voista ja vuotanahoista, hän 
sanoi: &quot;Sallittua on se, minkä Allah teki sallituksi Kirjassaan. Kiellettyä on 
se, minkä Allah teki kielletyksi Kirjassaan. Sen suhteen, minkä Hän jätti 
mainitsematta, Hän on armahtanut meitä.&quot; Tiedetään hyvin, että häneltä kysyttiin 
maagien juustosta, sillä Salman oli Umarin varakomentaja Irakin Madainissa. </p>
</font>

<br><br><hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
