<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, Osa 2: Ei-painotetut sunnarukoukset (As-Sunan Ghair 
Al-Mu'akkadah) </p>
</b></font><font FACE="Arial Unicode MS">
<p>Olemme käsitelleet profeetan (SAAS) korostamia sunnarukouksia, joita hän 
vaali eikä tahtonut menettää. On joitakin muitakin sunnarukouksia (al-sunan 
ar-ratibah), jotka ovat suositeltavia, mutta joita ei &quot;painoteta&quot;.</p>
<p></p>
</font><strong>
<p>Osa 2, sivu 10b: Kaksi tai neljä rakaa ennen asria </p>
</strong><font FACE="Arial Unicode MS">
<p>Tästä sunnarukouksesta on kerrottu monia haditheja, jotka tukevat toinen 
toisiaan. Niitä ovat mm. seuraavat: </p>
<p>Ibn Umar kertoo profeetan (SAAS) sanoneen: &quot;Antakoon Allah armoaan 
sellaiselle, joka rukoilee neljä rakaa ennen asrrukousta.&quot; Tämän ovat kertoneet 
Ahmad, Abu Dawud, at-Tirmidhi (joka sanoo sen olevan hasan), Ibn Hibban ja Ibn 
Khuzaima. Kaksi viimeksi mainittua katsovat sen olevan sahih. Ali kertoo 
profeetan, sallallahu aleihi wasallam, rukoilleen neljä rakaa ennen asria, 
erottamalla kunkin kahden rakan osion tervehtimällä Allahin lähellä olevia 
enkeleitä, profeettoja ja heidän seuraajiaan – uskovia ja muslimeja. Tämän ovat 
kertoneet Ahmad, an-Nasai, Ibn Maja ja at-Tirmidhi, joka sanoo sen olevan hasan.
</p>
<p>Mitä tulee vain kahden rakan rukoilemaan tähän aikaan, se lankeaisi profeetan 
(SAAS) yleisen toteamuksen alle: &quot;Jokaisen adhanin ja iqaman välissä on rukous.&quot;
</p>
</font><strong>
<p>Osa 2, sivu 10c: Kaksi rakaa ennen maghribia </p>
</strong><font FACE="Arial Unicode MS">
<p>Al-Bukhari kertoo Abdullah ibn Mughaffalilta kuultuna, että profeetta (SAAS) 
sanoi: &quot;Rukoilkaa ennen maghribia, rukoilkaa ennen maghribia&quot; ja sanottuaan sen 
kolmannen kerran hän sanoi: &quot;Jokainen, joka tahtoo niin tehdä&quot;, sillä hän ei 
halunnut ihmisten tekevän siitä sunnaa. Ibn Hibban kertoo profeetan (SAAS) 
rukoilleen kaksi rakaa ennen maghribin rukousta. </p>
<p>Muslim kertoo Ibn Abbasin sanoneen: &quot;Me rukoilimme kaksi rakaa ennen 
maghribia, ja profeetta näki meidät, mutta hän ei määrännyt meitä tekemään niin 
eikä liioin kieltänyt meitä.&quot; </p>
<p>Ibn Hajar sanoo teoksessa Fath al-Bari: &quot;Kaikki todisteet viittaavat siihen, 
että on suositeltavaa suorittaa nämä kaksi rakaa nopeasti, kuten salatul fajria 
edeltävät kaksi rakaa.&quot; </p>
</font><strong>
<p>Osa 2, sivu 11: Kaksi rakaa ennen salatul ishaa </p>
</strong><font FACE="Arial Unicode MS">
<p>Abdullah Ibn Mughaffal kertoo profeetan (SAAS) sanoneen: &quot;Jokaisen adhanin ja 
iqaman välissä o rukous. Jokaisen adhanin ja iqaman välissä on rukous.&quot; Ja 
sanottuaan sen kolmannen kerran hän sanoi: &quot;Jokaiselle, joka tahtoo (rukoilla 
sen).&quot; Tämän on kertonut luotettavien ryhmä. Ibn Hibban kertoo Ibn as-Zubairilta 
kuultuna, että profeetta (SAAS) sanoi: &quot;Ei ole pakollista rukousta, ilman että 
sitä edeltäisi kaksi rakaa.&quot; </p>
</font><strong>
<p>Osa 2, sivu 11a: Pakollisen rukouksen erottaminen ylimääräisestä </p>
</strong><font FACE="Arial Unicode MS">
<p>On suositeltavaa erottaa fard- ja nawafil-rukoukset toisistaan, kun 
fardrukous lopetetaan. </p>
<p>Yksi profeetan, sallallahu aleihi wasallam, seuralaisista kertoo profeetan 
(SAAS) rukoilleen iltapäivän rukouksen ja heti sen jälkeen eräs mies nousi 
rukoilemaan. Umar näki hänet ja sanoi hänelle: &quot;Istu, sillä kirjan kansa 
tuhoutui, koska he eivät tehneet eroa rukoustensa välillä.&quot; Profeetta (SAAS) 
sanoi: &quot;Hyvin sanottu, Ibn al-Khattab [i.e. Umar].&quot; Tämän on kertonut Ahmad ja 
sen ketju on sahih. </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
