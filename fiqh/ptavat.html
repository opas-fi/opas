<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, osa 3: Paaston tavat </p>
</b></font><strong>
<p>Osa 3, sivu 130a: Paastoaminen. Aterian syöminen ennen aamun koittoa </p>
</strong><font FACE="Arial Unicode MS">
<p>Kaikkien muslimit ajattelevat, että on suositeltavaa syödä aamun koittoa 
edeltävä ateria ja että sen tekemisessä ei ole mitään syntiä. Anas kertoi 
Allahin lähettilään (SAAS) sanoneen: &quot;Syökää ateria ennen aamun koittoa, sillä 
siinä on siunausta.&quot; Tämän ovat kertoneet al-Bukhari ja Muslim. </p>
<p>Al-Miqdam ibn Madyakrib kertoi profeetan (SAAS) sanoneen: &quot;Teidän tulisi 
syödä ateria ennen aamun koittoa, sillä se on siunattua ravintoa.&quot; Tämän on 
kertonut an-Nasai ja sen ketju on hyvä. Syy siihen, miksi se on siunaus, on että 
se vahvistaa paastoavaa henkilöä, tekee hänestä tarmokkaamman ja tekee paaston 
hänelle helpommaksi. </p>
</font><strong>
<p>Osa 3, sivu 130b: Paastoaminen. Kuinka noudattaa sunnaa aamun koittoa 
edeltävän aterian nauttimisessa </p>
</strong><font FACE="Arial Unicode MS">
<p>Sunna toteutuu syötäessä pieni tai suuri määrä ruokaa, tai vain juotaessa 
tilkka vettä. Abu Said al-Khudri kertoi Allahin lähettilään (SAAS) sanoneen: 
&quot;Ateria ennen aamun koittoa on siunattu, joten älkää hylätkö sitä, vaikka 
ottaisitte vain tilkan vettä. Totisesti, Allah ja enkelit rukoilevat niille, 
jotka nauttivat aamun koiton aterian.&quot; Tämän on kertonut Ahmad.</p>
<p></p>
</font><strong>
<p>Osa 3, sivu 130c: Paastoaminen. Aamun koittoa edeltävän aterian aika </p>
</strong><font FACE="Arial Unicode MS">
<p>Aamun koiton aterian aika alkaa keskiyöstä ja loppuu aamun sarastukseen. 
Pidetään parhaana viivyttää sitä (niin lähelle aamun koittoa kuin mahdollista). 
Zaid ibn Thabit kertoi: &quot;Söimme aamun koiton aterian Allahin lähettilään (SAAS) 
kanssa ja sitten nousimme rukoilemaan. Häneltä kysyttiin: ’Mikä oli noiden 
kahden asian välinen aika?’ Hän vastasi: ‘(Aika, joka kuluu siihen, että 
lausutaan) viisikymmentä jaetta.&quot; Tämän ovat kertoneet al-Bukhari ja Muslim. </p>
<p>Amr ibn Maimun lisää: &quot;Muhammedin (SAAS) seuralaiset olivat ensimmäisiä 
rikkomaan paaston ja viimeisiä syömään ateriansa ennen aamun koittoa.&quot; Tämän on 
kertonut al-Baihaqi ja sen ketju on sahih. </p>
<p>Abu Zharr al-Ghafari kertoi profeetan (SAAS) sanoneen: &quot;Minun kansani tulee 
aina pysymään siinä, mikä on hyvää, niin kauan kuin he kiirehtivät paaston 
rikkomista ja viivyttävät aamun koittoa edeltävää ateriaa.&quot; Tämän hadithin 
ketjussa on eras Sulaim ibn Abu Uthman, joka on tuntematon. </p>
<p></p>
</font><strong>
<p>Osa 3, sivu 131: Paastoaminen. Epävarmuus fajrin ajasta </p>
</strong><font FACE="Arial Unicode MS">
<p>Jos joku on epävarma, onko fajrin aika alkanut vai ei, hän voi jatkaa 
syömistä ja juomista, kunnes on varma fajrin alkaneen. Hänen ei tule perustaa 
toimintaansa arvailuille tai epävarmuudelle. Allah on tehnyt päivittäisen 
paaston alkamisen merkit hyvin selviksi ja yksiselitteisiksi. Allah käskee 
(uskovia) Koraanissa: &quot;syökää ja juokaa aamuhämäriin asti, kunnes vaalea lanka 
selvästi erottuu mustasta&quot; (al-Baqara 187). </p>
<p>Eräs mies sanoi Ibn Abbasille: &quot;Syön, kunnes epäilen, että aika on loppunut, 
ja silloin lopetan. Ibn Abbas huomautti: &quot;Jatka syömistä, kunnes olet varma 
ajasta.&quot; Abu Dawud kertoi Ahmad ibn Hanbalin sanoneen: &quot;Jos teillä on epäilyksiä 
fajrin suhteen, syökää, kunnes olette varmoja aamun koittaneen.&quot; Tämä on Ibn 
Abbasin, Atan, alAuzain ja Ahmadin kanta. </p>
<p>An-Nawawi sanoo, että: &quot;Ash-Shafain seuraajat ovat yhtä mieltä siitä, että 
henkilö voi syödä, jos hän ei ole varma, onko aamu koittanut vai ei.&quot;</p>
<p></p>
</font><strong>
<p>Osa 3, sivu 131a: Kiirehtiminen rikkomaan paasto </p>
</strong><font FACE="Arial Unicode MS">
<p>On suositeltavaa, että paastoava henkilö kiirehtii rikkomaan paaston, kun 
aurinko on laskenut. Sahl ibn Sad kertoi profeetan (SAAS) sanoneen: &quot;Ihmiset 
pysyvät aina hyvässä, niin kauan kuin he kiirehtivät rikkomaan paastoa.&quot; Tämän 
ovat kertoneet al-Bukhari ja Muslim. </p>
<p>Paasto tulisi rikkoa parittomalla määrällä taateleita tai, jos niitä ei ole 
saatavilla, tilkalla vettä. Anas kertoi: &quot;Allahin lähettiläs (SAAS) rikkoi 
paastonsa kypsillä taateleilla, ennen kuin hän rukoili. Jos niitä ei ollut 
saatavilla, hän söi kuivattuja taateleita. Jos niitä ei ollut saatavilla, hän 
joi vähän vettä.&quot; Tämän hadithin ovat kertoneet Abu Dawud ja al-Hakim, joka 
sanoi sen olevan hasan sahih, sekä at-Tirmidhi, joka sanoi sen olevan hasan. 
Sulaiman ibn Amr kertoi profeetan (SAAS) sanoneen: &quot;Jos joku teistä paastoaa, 
hänen tulisi rikkoa paastonsa taateleilla. Jos taateleita ei ole saatavilla, 
sitten vedellä, sillä vesi puhdistaa.&quot; Tämän ovat kertoneet Ahmad ja 
at-Tirmizhi, joka sanoi sen olevan hasan sahih. </p>
<p>Edellä kerrottu hadith osoittaa myös, että on suositeltavaa rikkoa paasto 
kuvatulla tavalla ennen rukoilemista. Rukouksen jälkeen henkilö voi jatkaa 
syömistä, mutta jos ilta-ateria on valmis, hän voi aloittaa sillä. Anas kertoi 
Allahin lähettilään (SAAS) sanoneen: &quot;Jos ruoka on jo tuotu esille, syökää ennen 
auringonlaskun rukousta älkääkä nauttiko ateriaanne kiireellä.&quot; Tämän ovat 
kertoneet al-Bukhari and Muslim. </p>
</font><strong>
<p>Osa 3, sivu 132: Pyyntörukoukset paastoa rikottaessa ja paastottaessa </p>
</strong><font FACE="Arial Unicode MS">
<p>Ibn Maja kertoi Abdullah ibn Amr ibn al-Aasin kuulleen, että profeetta (SAAS) 
sanoi: &quot;Paastoavalla henkilöllä on paastoa rikkoessaan pyyntörukous, jota ei 
torjuta. Kun Abdullah rikkoi paastonsa, hän sanoi: &quot;Oi Allah, pyydän Sinua, 
Sinun armosi kautta, antamaan minulle anteeksi.&quot; </p>
<p>On vahvistettu, että profeetalla (SAAS) oli tapana sanoa: &quot;Jano on mennyt, 
suonet on kostutettu ja, jos Allah tahtoo, palkkio on saavutettu. 
Mursal-muodossa on kerrottu hänen sanoneen: &quot;Oi Allah, Sinun tähtesi olen 
paastonnut ja Sinun antimillasi rikon paastoni.&quot; </p>
<p>At-Tirmizhi kertoi, ja ketju on hyvä, profeetan (SAAS) sanoneen: &quot;Kolmen 
ihmisen pyyntörukouksia ei torjuta: paastoavan, kun hän rikkoo paastonsa, 
oikeudenmukaisen hallitsijan ja sorretun henkilön.&quot;</p>
<p></p>
</font><strong>
<p>Osa 3, sivu 132a: Pidättäytyminen kaikista toimista, jotka eivät sovellu 
paastoamiseen </p>
</strong><font FACE="Arial Unicode MS">
<p>Paastoaminen on palvontamuoto, joka tuo ihmisen lähemmäksi Allahia. Allah on 
määrännyt sen sielun puhdistamiseksi ja sen harjaannuttamiseksi hyviin tekoihin. 
Paastoavan henkilön on varottava kaiken sellaisen tekemistä, mikä voi saada 
hänet menettämään paastonsa hyödyt. Näin hänen paastonsa lisää hänen 
tietoisuuttaan Jumalasta, ja Allah sanoo Koraanissa: &quot;Teidän, jotka uskotte, 
tulee paastota, samoin kuin piti paastota niidenkin, jotka ennen teitä elivät, 
jotta karttaisitte pahaa&quot; (al-Baqara 183) Paastoaminen ei ole pelkästään 
pidättäytymistä ruuasta ja juomasta, vaan myös kaikesta muusta, minkä Allah on 
kieltänyt. Abu Huraira kertoi profeetan (SAAS) sanoneen: &quot;Paasto ei ole vain 
(pidättäytymistä) syömisestä ja juomisesta, vaan myös turhasta puheesta ja 
kelvottomasta kielenkäytöstä. Jos jotakuta teistä solvataan tai kiusataan, hänen 
tulisi sanoa: ‘Minä paastoan, minä paastoan.&quot; Tämän ovat kertoneet Ibn Khuzaima, 
Ibn Hibban ja al-Hakim. Viimeksi mainittu sanoi sen olevan sahih Muslimin 
kriteerien mukaan. </p>
<p>Abu Huraira kertoi myös profeetan (SAAS) sanoneen: &quot;Allah ei tarvitse 
sellaisen henkilön paastoa, joka ei jätä pahaa puhetta tai pahojen puheidensa 
mukaisia tekoja.&quot; Tämän on kertonut luotettavien ryhmä, paitsi Muslim. </p>
<p>Abu Huraira kertoi profeetan (SAAS) sanoneen: &quot;Ehkäpä paastoava henkilö ei 
saa paastostaan muuta kuin nälän, ja ehkäpä yöllä rukouksessa seisova ei saa 
seisomisestaan muuta kuin unenpuutteen.&quot; Tämän ovat kertoneet an-Nasai, Ibn Maja 
ja al-Hakim. Viimeksi mainittu sanoi sen olevan sahih al-Bukharin kriteerien 
mukaan. </p>
</font><strong>
<p>Osa 3, sivu 133: Paastoaminen. Hammastikun (harjan) käyttäminen </p>
</strong><font FACE="Arial Unicode MS">
<p>Paastoavan henkilön on suositeltavaa käyttää hammastikkua tai -harjaa. Ei ole 
väliä, käyttääkö hän sitä päivän alkaessa vai päättyessä. At-Tirmidhi vahvistaa: 
&quot;Ash-Shafhi ei nähnyt mitään väärää hammastikun (harjan) käyttämisessä päivän 
alkaessa tai päättyessä.&quot; Profeetta (SAAS) käytti hammastikkuaan (harjaansa) 
paastotessaan. </p>
</font><strong>
<p>Osa 3, sivu 133a: Paastoaminen. Anteliaisuus ja Koraanin tutkiminen </p>
</strong><font FACE="Arial Unicode MS">
<p>Anteliaisuus ja Koraanin opiskelu on suositeltavaa milloin tahansa, mutta 
erityisen tärkeitä nämä asiat ovat Ramadan-kuukauden aikana. Al-Bukhari kertoi 
Ibn Abbasin sanoneen: &quot;Profeetta (SAAS) oli ihmisistä anteliain, mutta 
anteliaimmillaan hän oli Ramadanin aikana, kun hän tapasi (enkeli) Gabrielia. 
Hän tapasi häntä joka yö lukeakseen Koraania. Kun Gabriel tuli tapaamaan häntä, 
hän oli anteliaampi kuin nopea tuuli.&quot; </p>
</font><strong>
<p>Osa 3, sivu 133b: Paastoaminen. Pyrkimys tehdä niin paljon palvontatöitä kuin 
mahdollista Ramadanin viimeisten kymmenen päivän aikana </p>
</strong><font FACE="Arial Unicode MS">
<p>Al-Bukhari ja Muslim kertoivat Aishalta kuultuna, että Ramadanin viimeisinä 
kymmenenä päivänä Allahin lähettiläs (SAAS) herätti vaimonsa öisin ja sitten 
pysyi loitolla heistä (tarkoittaen, että hän omistautui palvontateoille). 
Muslimin versiossa todetaan: &quot;Hän ponnisteli (palvonnan teoissa) viimeisten 
kymmenen Ramadanin päivän aikana enemmän kuin minään muuna aikana.&quot; At-Tirmidhi 
kertoi tämän myös Alilta kuultuna. </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
