<html>

<head>
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<font FACE="Arial Unicode MS" SIZE="5"><b>
<p>Fiqh-as-Sunnah, Osa 3: Itikaf eli moskeijaan vetäytyminen </p>
</b></font><font FACE="Arial Unicode MS">
<p>I'tikaf tarkoittaa johonkin keskittymistä, hyvään tai pahaan, ja kaiken muun 
syrjään asettamista. Allah sanoo Koraanissa: &quot;Mitä ovat nämä epäjumalat, joita 
te yhä palvelette?» [al Anbia 52] – eli mille he omistautuivat palvonnassaan. 
Tässä sillä tarkoitetaan moskeijaan eristäytymistä ja siellä oloa, pyrkimyksenä 
lähestyä Allahia. </p>
</font><strong>
<p>Osa 3, sivu 147a: Itikaf. Sen laillisuus </p>
</strong><font FACE="Arial Unicode MS">
<p>Kaikki oppineet ovat yhtä mieltä sen laillisuudesta. Profeetalla (SAAS) oli 
tapana harjoittaa itikafia kymmenenä päivänä joka Ramadan. Sinä vuonna, jolloin 
hän kuoli, hän harjoitti sitä kaksikymmentä päivää. Tämän ovat kertoneet 
al-Bukhari, Abu Dawud ja ibn Maja. Profeetan (SAAS) seuralaiset ja vaimot 
harjoittivat itikafia hänen kanssaan ja jatkoivat sitä hänen kuolemansa jälkeen. 
Vaikka teon tarkoituksena on päästä lähemmäksi Allahia, sen hyvistä 
seuraamuksista ei ole luotettavaa hadithia. Abu Dawud toteaa: &quot;Sanoin Ahmadille: 
‘Tiedätkö mitään itikafin hyvistä seuraamuksista?’ Hän vastasi: ‘En, paitsi 
joitakin heikkoja (kertomuksia).&quot; </p>
</font><strong>
<p>Osa 3, sivu 147b: Itikaf. Itikafin eri lajit </p>
</strong><font FACE="Arial Unicode MS">
<p>Itikafia on kahta lajia: sunna ja pakollinen. Sunna itikaf on se, mitä 
muslimit tekevät päästäkseen lähemmäksi Allahia seuraamalla profeetan (SAAS) 
antamaa esimerkkiä, erityisesti Ramadanin kymmenenä viimeisenä päivänä. 
Pakollinen itikaf on sitä, minkä henkilö tekee pakolliseksi itselleen. Tämä voi 
tapahtua esimerkiksi vannomalla seuraavasti: &quot;Kautta Allahin, minun on tehtävä 
itikaf&quot; tai ehdollisella valalla, kuten: &quot;Jos Allah parantaa minut, teen 
itikafin&quot;. Sahih al-Bukharissa on kerrottu, että profeetta (SAAS) sanoi: &quot;Sen, 
joka vannoo tottelevansa Allahia, on toteltava Häntä.&quot; Umar sanoi: &quot;Oi Allahin 
lähettiläs, vannoin tekeväni itikafin eräänä yönä moskeijassa Mekassa.&quot; 
Profeetta (SAAS) sanoi: &quot;Täytä valasi.&quot;</p>
<p></p>
</font><strong>
<p>Osa 3, sivu 148: Itikaf. Itikafin pituus </p>
</strong><font FACE="Arial Unicode MS">
<p>Pakollisen itikafin on oltava niin pitkä kuin valassa on luvattu. Jos henkilö 
vannoo tekevänsä itikafia päivän ajan tai pitempään, hänen on täytettävä se 
aika. </p>
</font><strong>
<p>Osa 3, sivu 149: Itikaf. Sunnalla eli suositeltavalla itikafilla ei ole 
määrättyä aikarajaa </p>
</strong><font FACE="Arial Unicode MS">
<p>Se voidaan täyttää oleskelemalla moskeijassa aikomuksena suorittaa itikaf 
pitkän tai lyhyen ajan. Sen palkkio riippuu siitä, kuinka kauan henkilö on 
oleskellut moskeijassa. Jos hän poistuu moskeijasta ja sitten palaa, hänen 
tulisi uudistaa itikafin aikomuksensa. Yala ibn Umayya sanoi: &quot;Vetäydyin 
moskeijaan joksikin aikaa itikafia varten.&quot; Ata sanoi hänelle: &quot;Se on itikafia, 
niin kauan kuin olit sinne vetäytyneenä. Jos istut moskeijassa hyvää toivoen, se 
on itikafia. Muutoin se ei ole sitä.&quot; Vapaaehtoista itikafia suorittava voi 
lopettaa sen milloin haluaa, vaikka ennen sitä aikaa, jonka hän aikoi jatkaa. 
Aisha kertoi, että jos profeetta (SAAS) aikoi tehdä itikafia, hän rukoili 
aamurukouksen ja aloitti sen. Kerran hän halusi tehdä itikafia kymmenen 
viimeisen Ramadanin päivän ajan ja määräsi telttansa pystytettäväksi. Aisha 
kertoi: &quot;Kun näin sen, määräsin oman telttani pystytettäväksi ja jotkut 
profeetan (SAAS) vaimot tekivät samoin. Kun hän (profeetta, SAAS) rukoili 
aamurukouksen, hän näki kaikki teltat ja kysyi: ’Mitä tämä on?’ He sanoivat: ‘Me 
etsimme tottelevaisuutta (Allahia ja Hänen profeettaansa kohtaan).&quot; Silloin hän 
määräsi oman telttansa ja vaimojensa teltat purettavaksi ja lykkäsi itikafiaan 
kymmeneen (Shawwalin) ensimmäiseen päivään. Se, että Allahin lähettiläs (SAAS) 
määräsi vaimonsa teltat purettaviksi ja pyysi heitä jättämään itikafin, kun he 
olivat tehneet aikomuksen sitä varten, osoittaa heidän hylänneen itikafin, kun 
he olivat jo aloittaneet sen. Hadith myös osoittaa, että mies voi estää vaimoaan 
suorittamasta itikafia, jos tällä ei ollut hänen lupaansa siihen. On eroavuuksia 
mielipiteissä sen suhteen, että mies antaa vaimolleen suostumuksen ja sitten 
peruuttaa sen. Ash-Shafin, Ahmadin ja Dawudin mukaan tämä on sallittua 
aviomiehelle ja vaimon on luovuttava itikafista siinä tapauksessa.</p>
<p></p>
</font><strong>
<p>Osa 3, sivu 149a: Itikaf. Ifikafin ehdot </p>
</strong><font FACE="Arial Unicode MS">
<p>Henkilön, joka suorittaa itikafin, on oltava aikuinen muslimi, 
arvostelukykyinen lapsi, sukupuolisesti puhdas tai nuoruusiässä oleva, jolla ei 
ole kuukautisia tai synnytyksen jälkeistä vuotoa. Itikafia ei hyväksytä 
epäuskoiselta, arvostelukyvyttömältä lapselta, seksuaalisesti epäpuhtaalta tai 
naiselta kuukautisten tai synnytyksen jälkeisen vuodon aikana.</p>
<p></p>
</font><strong>
<p>Osa 3, sivu 149b: Itikaf. Itikafin periaatteet </p>
</strong><font FACE="Arial Unicode MS">
<p>Itikaf toteutuu, jos henkilö pysyttelee moskeijassa aikomukseen lähestyä 
Allahia. Jos henkilö ei ole moskeijassa tai ei tehnyt sitä tarkoituksenaan 
miellyttää Allahia, se ei ole itikafia. Aikomuksen pakollisuudesta todistavat 
Allahin sanat: &quot;They are ordained nothing else than to serve Allah, keeping 
religion pure for Him.&quot; Profeetta (SAAS) sanoi: &quot;Jokainen teko perustuu (sen 
taustalla olevaan) aikomukseen ja jokaiselle on se, mitä hän aikoi.&quot; </p>
<p>Todellakin itikaf on tehtävä moskeijassa, kuten Allah sanoo: &quot;…älkääkä 
koskeko heihin, vaan omistautukaa hartaudenharjoituksille rukoushuoneissa.&quot; 
[al-Baqara 187]. Tämä ayah todistaa, että jos itikafin suorittaminen muualla oli 
hyväksyttyä, miksi Allah nimenomaisesti kieltäisi vaimon luo menemisen itikafin 
aikana. Vastaus on, että koska sellainen teko mitätöisi itikafin (missä tahansa 
se suoritetaankin), selvästikin itse itikafin tulee tapahtua moskeijassa. </p>
</font><strong>
<p>Osa 3, sivu 149c: Oikeusoppineiden mielipide moskeijoista, joissa itikafia 
suoritetaan </p>
</strong><font FACE="Arial Unicode MS">
<p>Oppineiden joukossa on erimielisyyttä siitä, millaiset moskeijat ovat sopivia 
itikafin tekemiseen. Abu Hanifan, Ahmadin, Ishaqin ja Abu Thaurin mukaan itikaf 
on pätevä missä tahansa moskeijassa, jossa rukoillaan viisi rukousta ja jossa on 
seurakunta. Tämä perustuu profeetan (SAAS) hadithiin: &quot;Jokainen moskeija, jossa 
on rukoukseen kutsuja ja imaami, on sopiva itikafiin.&quot; Tämän on kertonut 
ad-Daraqutni, mutta hadith on mursal ja heikko eikä sitä voida käyttää 
todisteena. </p>
<p>Malik, ash-Shafi ja Dawud sanovat sen olevan hyväksyttävää missä tahansa 
moskeijassa, sillä ei ole todisteita sen rajoittumisesta mihinkään tiettyihin 
moskeijoihin. Shafilaiset sanovat, että on parempi suorittaa itikaf seurakunnan 
moskeijassa, koska profeetta (SAAS) teki itikafin sellaisessa moskeijassa ja 
koska rukouksiin osallistujien määrä siellä on suurempi. Jos itikafin aikaan 
sisältyy perjantairukous, henkilön on suoritettava se seurakunnan moskeijassa, 
jotta ei menettäisi perjantairukousta. </p>
<p>Itikafia tekevä henkilö voi esittää rukouskutsun, jos kutsun esittämispaikka 
on joko moskeijan ovensuu tai sen sisäpiha. Hän voi myös nousta moskeijan 
katolle, sillä kaikki nämä paikat ovat osa moskeijaa. Jos kutsu esitetään 
moskeijan ulkopuolella, ja mutakif esittää kutsun, hän menettää itikafinsa. 
Ulkopihaa pitävät osana moskeijaa hanafilaiset ja shafilaiset sekä yksi Ahmadin 
kertomus. Malikin ja toisen kertomuksen mukaan se ei ole osa moskeijaa eikä 
itikafia tekevän henkilön tulisi mennä sinne. </p>
<p>Useimmat oppineet ovat sitä mieltä, että naiselle ei ole oikein tehdä 
itikafia kotinsa moskeijassa (eli siinä erityisessä hänen kotinsa osassa, jossa 
hän suorittaa rukouksensa), sillä kodin moskeija ei yleensä voida luokitella 
moskeijaksi, ja se voidaan myydä. Tästä asiasta ei ole erimielisyyksiä. 
Profeetan (SAAS) vaimot suorittivat aina itikafin profeetan (SAAS) moskeijassa.</p>
<p></p>
</font><strong>
<p>Osa 3, sivu 150: Itikaf. Itikafin aloittaminen ja päättäminen </p>
</strong><font FACE="Arial Unicode MS">
<p>Olemme jo maininneet, että vapaaehtoisella itikafilla ei ole mitään tiettyä 
kestoa. Koska tahansa henkilö menee moskeijaan ja tekee aikomuksen lähestyä 
Allahia pysymällä siellä, hän suorittaa itikafia, kunnes lähtee. Jos hänellä on 
tarkoitus tehdä itikafia kymmenen viimeisen Ramadanin päivän ajan, hänen tulisi 
aloittaa se ennen auringonlaskua. Al-Bukhari kertoo Abu Saidilta kuultuna, että 
profeetta (SAAS) sanoi: &quot;Joka tekee itikafia minun kanssani, hänen on tehtävä 
itikafia viimeiset kymmenen (yötä).&quot; Kymmenen viittää kymmeneen viimeiseen 
yöhön, jotka alkavat 20. tai 21. päivän yönä. Mitä tulee toteamukseen, että kun 
profeetta (SAAS) tahtoi tehdä itikafia, häne rukoili aamulla ja sitten meni 
itikafinsa paikalle, tämä tarkoittaa, että hän meni paikalle, jonka hän oli 
varannut itikafiaan varten, mutta varsinaisesti hän saapui moskeijaan 
eristäytyäkseen sinne vasta alkuyöstä. </p>
<p>Abu Hanifan ja ash-Shafin mukaan henkilön, joka suorittaa itikafia Ramadanin 
viimeiset kymmenen päivää, tulee lähteä moskeijasta auringonlaskun jälkeen 
kuukauden viimeisenä päivänä. Malik ja Ahmad sanovat, että on hyväksyttävää 
lähteä auringonlaskun jälkeen, mutta että henkilön on paras pysyä moskeijassa 
Eid-rukoukseen asti. </p>
<p>Al-Athram kertoo Abu Ayyubilta kuultuna, että Abu Qulaballa oli tapana pysyä 
moskeijassa Eid-rukousta edeltävän yön ja lähteä sitten Eid-rukoukseen. 
Itikafinsa aikana hänellä ei ollut alustaa tai rukousmattoa, jolla istua. Hän 
istui kuten kuka tahansa muu. Abu Ayyub sanoi: &quot;Tulin hänen luokseen Eid-päivänä 
ja hänen sylissään oli Juwairiya Muzina. Luulin hänen olevan yksi hänen 
tyttäristään, mutta se oli hänen vapauttamansa orja, ja hän tuli sieltä 
Eid-rukoukseen.&quot; Ibrahim sanoi: &quot;Ihmisistä oli parempi, että itikafia kymmenen 
viimeisen Ramadanin päivän ajan tekevä jäi moskeijaan Eidin vastaiseksi yöksi ja 
sitten jatkoi Eid-rukoukseen moskeijasta. </p>
<p>Jos henkilö vannoo tekevänsä itikafia tietyn määrän päiviä, tai hän haluaa 
tehdä niin vapaaehtoisesti, hänen tulisi aloittaa itikafinsa ennen aamunkoittoa 
ja lähteä sitten, kun kaikki auringonvalo on kadonnut, oli sitten Ramadan tai 
jokin muu aika. Jos hän vannoi tekevänsä itikafia yhden yön tai määrätyn määrän 
öitä, tai hän tahtoo tehdä niin vapaaehtoisesti, hänen tulisi aloittaa 
itikafinsa ennen kuin aurinko on kokonaan laskenut ja päättää sen, kun aamu on 
selvästi alkanut sarastaa. Ibn Hazm sanoo: &quot;Yö alkaa, kun aurinko laskee ja 
loppuu aamunsarastukseen. Päivä alkaa aamunsarastuksesta ja päättyy 
auringonlaskuun. Tämä ei ole ehtona kenellekään, ellei hän tahdo tai aio täyttää 
sitä. Jos joku vannoo tai haluaa tehdä itikafia vapaaehtoisesti kuukauden ajan, 
hänen tulisi aloittaa kuukauden ensimmäisenä yönä. Hänen olisi tultava moskeijan 
ennen auringon täydellistä laskemista ja hän voi lähteä, kun aurinko on täysin 
laskenut kuukauden lopussa – olipa Ramadan tai ei.&quot; </p>
</font><strong>
<p>Osa 3, sivu 151: Mikä on suositeltavaa paastoavalle henkilölle ja mikä on 
paheksuttavaa? </p>
</strong><font FACE="Arial Unicode MS">
<p>On suositeltavaa, että itikafia tekevä henkilö suorittaa paljon ylimääräisiä 
palvontatekoja ja omistautuu rukouksille, Koraanin resitoimiselle, Allahin 
kiittämiselle ja ylistämiselle, Hänen ykseytensä ja Hänen suuruutensa 
todistamiselle, Hänen anteeksiantonsa pyytämiselle, tervehdysten lähettämiselle 
profeetalle (SAAS) ja Allahin muistelemiselle – eli kaikelle, mikä tuo hänet 
lähemmäksi Allahia. Näihin tekoihin sisältyy myös tafsiria ja haditheja, 
profeettojen elämää, fiqhiä jne. käsittelevän kirjallisuuden tutkiminen ja 
lukeminen. On myös suositeltavaa pystyttää pieni teltta moskeijan pihalle, kuten 
profeetta (SAAS) teki. </p>
<p>On paheksuttavaa, että henkilö sekaantuu asioihin, jotka eivät kosketa häntä. 
At-Tirmidhi ja Ibn Maja kertovat Abu Basralta kuultuna, että profeetta (SAAS) 
sanoi: &quot;Osa henkilön hyvää islamin noudattamista on, että hän jättää sikseen 
sen, mikä ei kuulu hänelle.&quot; On kuitenkin torjuttavaa henkilön ajatella, että 
hän voi päästä lähemmäksi Allahia olemalla puhumatta. Al-Bukhari, Abu Dawud ja 
Ibn Maja kertoivat Ibn Abbasilta kuultuna, että profeetan (SAAS) pitäessä 
puhetta hän näki miehen seisomassa, ja kysyi tästä. Ihmiset sanoivat: &quot;Hän on 
Abu Israel. Hän on vannonut, että seisoo eikä istu, että ei puhu ja että 
paastoaa.&quot; Profeetta (SAAS) sanoi: &quot;Käskekää hänen puhua, mennä varjoon, 
istuutua ja saattaa paastonsa loppuun.&quot; Anu Dawudin mukaan Ali kertoi profeetan 
(SAAS) sanoneen: &quot;Ei ole orpoutta aikuistumisen jälkeen, eikä puhumattomuutta 
kokonaista päivää yön tuloon asti.&quot; </p>
<p></p>
</font><strong>
<p>Osa 3, sivu 152: Paastoaminen itikafin aikana </p>
</strong><font FACE="Arial Unicode MS">
<p>On hyvä, jos itikafia suorittava henkilö paastoaa, mutta hänellä ei ole 
velvollisuutta tehdä sitä. Al-Bukhariin mukaan Ibn Umar kertoi Umarin sanoneen: 
&quot;Oi Allahin lähettiläs, tietämättömyyden aikana vannoin suorittavani itikafin 
jonakin yönä Mekan moskeijassa. Profeetta sanoi: ’Täytä valasi.&quot; Tämä profeetan 
(SAAS) lausuma osoittaa, että paasto ei ole itikafin edellytys, muutoin yöllä 
suoritettava itikaf ei olisi pätevä. Said ibn Mansur kertoi Abu Sahlin sanoneen: 
&quot;Eräs vaimoistani aikoi tehdä itikafin, joten kysyin Umar ibn Abdulazizilta 
siitä. Hän sanoi: 'Hänen ei tarvitse paastota, jos hän ei itse velvoita itseään 
siihen.’ Az-Zuhri sanoi: ‘Ei ole itikafia ilman paastoa.’ Umar kysyi: ‘Onko tuo 
profeetalta?’ Az-Zuhri vastasi: ‘Ei.’ Umar kysyi: ‘Abu Bakriltako?’ Az-Zuhri 
sanoi: ‘Ei.’ Umar kysyi (taas): ‘Umar (ibn al-Khattabilta)?’ Az-Zuhri sanoi: 
‘Ei.’ Umar sanoi: ‘Oletan, että se on Uthmanilta?’ Az-Zuhri sanoi: ’Ei.’ Minä 
(Abu Sahl) jätin heidät ja tavatessani Atan ja Tawusin kysyin heiltä siitä. 
Tawus sanoi: ’Henkilön tulisi tietää, että hänen ei tarvitse paastota, jollei 
hän itse velvoita itseään siihen.&quot; Al-Khattabi myöntää (erot asiassa): 
&quot;Ihmisillä on eri mielipiteitä tästä seikasta.&quot; </p>
<p>Al-Hassan al-Basri huomauttaa: &quot;Itikafin suorittaminen ilman paastoamista 
riittää. Se on myös ash-Shafin mielipide.&quot;</p>
<p>Ali ja Ibn Masuud sanovat: &quot;Jos joku haluaa, hän voi paastota ja jos joku ei 
halua, hänen ei tarvitse.&quot; </p>
<p>Al-Auzai ja Malik toteavat: &quot;Ei ole itikafia ilman paastoa ja se on 
mielipiteen omaavien päätelmä. Se on kuultu Ibn Umarilta, Ibn Abbasilta ja 
Aishalta, ja se jon Said ibn al-Musayyebin, Urwa ibn az-Zubairin ja az-Zuhrin 
mielipide.&quot; </p>
</font><strong>
<p>Osa 3, sivu 152a: Mutakifille sallitut teot </p>
</strong><font FACE="Arial Unicode MS">
<p>Seuraavat teot ovat sallittuja henkilölle, joka suorittaa itikafia: </p>
<p>-1- Henkilö voi jättää itikafin paikkansa hyvästelläkseen vaimonsa. Safiyya 
kertoi: &quot;Profeetta teki itikafia ja menin tapaamaan häntä eräänä yönä. Puhuin 
hänelle ja sitten nousin lähteäkseni. Hän nousi ylös kanssani ja seurasi minua 
talooni. (Hänen kotinsa oli Usama ibn Zaidin talossa. Kaksi ansarimiestä kulki 
heidän ohitseen ja nähdessään profeetan, SAAS, he kiirehtivät askeliaan.) 
Profeetta (SAAS) sanoi: ‘Odottakaa, hän on Safiyya bint Haya.’ He sanoivat: 
&quot;Kunnia Allahille, Oi Allahin lähettiläs, meillä ei ollut mitään epäilyksiä 
sinusta.’ Profeetta (SAAS) sanoi: ‘Saatana virtaa ihmisessä kuin veri. Pelkäsin, 
että hän olisi saattanut kuiskata jotakin (panetteluja) sydämeenne.&quot; Tämän ovat 
kertoneet al-Bukhari, Muslim ja Abu Dawud. </p>
<p>-2- Hiusten kampaaminen ja leikkaaminen, kynsien leikkaaminen, kehon 
peseminen, kauniiden vaatteiden pitäminen ja hajusteen laittaminen ovat kaikki 
sallittuja. Aisha kertoi: &quot;Profeetta teki itikafia ja hän pisti päänsä minun 
huoneeseeni johtavasta aukosta ja minä pesin (tai yhdessä kertomuksessa: 
kampasin) hänen hiuksensa. Silloin minulla oli kuukautiset.&quot; Tämän ovat 
kertoneet al-Bukhari, Muslim ja Abu Dawud. </p>
<p>-3- Henkilö voi mennä ulos, jos hänen tarvitsee hoitaa jokin asia. Aisha 
kertoi: &quot;Kun profeetta suositti itikafia, hän toi päänsä lähelleni, jotta voisin 
kammata hänen hiuksensa, eikä hän tullut taloon, paitsi toimittamaan tarpeita, 
joita ihmisillä on.&quot; Tämän ovat kertoneet al-Bukhari, Muslim ja muita. </p>
<p>Ibn al-Munzhir sanoo: &quot;Oppineet ovat yhtä mieltä siitä, että itikafia 
suorittava voi lähteä moskeijasta luonnollisia tarpeita varten, sillä se on 
asia, joka hänen on tehtävä henkilökohtaisesti eikä hän voi tehdä sitä 
moskeijssa. Myös jos hän tarvitsee syötävää ja juotavaa eikä ole ketään, joka 
toisi hänelle ruokaa, hän voi lähteä hakemaan sitä. Jos henkilön täytyy 
oksentaa, hän voi lähteä moskeijasta tehdäkseen sen. Kaikkea sitä varten, mitä 
henkilön tarvitsee tehdä ja mitä hän ei voi tehdä moskeijassa, hän voi lähteä 
eivätkä nämä teot mitätöi hänen itikafiaan, vaikka ne veisivät pitkään. 
Esimerkkejä tämäntyyppisistä teoista on henkilön peseytyminen sukupuolisen 
epäpuhtauden johdosta ja kehonsa tai vaatteidensa puhdistaminen 
epäpuhtauksista.&quot; </p>
<p>Said ibn Mansur kertoo Alin sanoneen: &quot;Jos henkilö suorittaa itikafia, hänen 
tulee osallistua perjantain yhteisrukoukseen, olla läsnä hautajaisissa, käydä 
katsomassa sairaita ja tavata perhettään tarpeellisissa asioissa, mutta hänen on 
pysyttävä seisaallaan (kun hän tapaa heitä).&quot; Ali auttoi pojanpoikaansa 
antamalle tälle 700 dirhamia palvelijan ostamista varten ja poika sanoi: &quot;Minä 
suoritan itikafia.&quot; Ali sanoi: &quot;Mitä moitittavaa siinä olisi, jos menisit 
torille ostamaan sellaisen?&quot; Qatada salli itikafia suorittavan henkilön olla 
mukana hautajaiskulkueessa ja käydä katsomassa sairaita, mutta olla istuutumatta 
niin tehdessään. Ibrahim an-Nakhai sanoo, että he sallivat itikafia suorittavan 
henkilön tehdä seuraavia tekoja, ja se oli sallittua, vaikka he eivät olisi 
tehneekään niitä: käydä sairaiden luona, osallistua perjantairukoukseen, 
todistaa hautajaisia, mennä ulos tarpeilleen eikä mennä paikkaan, jossa on 
katto. Hän sanoi: &quot;Itikafia suorittavan ei tulisi astua katolliseen paikkaan, 
jos siihen ei ollut tarvetta.&quot; Al-Khattabi sanoo: &quot;Joukko ihmisiä sanoo, että 
itikafia suorittava henkilö voi osallistua perjantairukoukseen, käydä katsomassa 
sairaita ja todistaa hautajaisia. Tämän on kertonut Ali ja mielipiteen jakavat 
Said ibn Jubair, al-Hassan al-Basri ja an-Nakhai.&quot; Abu Dawud kertoo Aishan 
sanoneen, että profeetta (SAAS) kävi katsomassa sairaita tehdessään itikafia. 
Hän kävi heidän luonaan poikkeamatta polultaan. Aisha sanoi myös, että itikafia 
tekevälle henkilölle on sunna olla lähtemättä paikaltaan ja käydä sairaiden 
luona. Tämä tarkoittaa, että henkilön ei tule lähteä itikafin paikaltaan 
pelkkänä tarkoituksenaan käydä sairaan luona, mutta jos hän kulkee sellaisen 
ohitse, hän voi kysyä tämän vointia, jos se ei vie häntä pois polultaan. </p>
<p>-4- Henkilö voi syödä, juoda ja nukkua moskeijassa ja hänen tulisi myös pitää 
se puhtaana. Hän voi solmia sopimuksia avioliitosta, ostamisesta, myymisestä ja 
niin edelleen.</p>
<p></p>
</font><strong>
<p>Osa 3, sivu 154: Teot, jotka mitätöivät itikafin </p>
</strong><font FACE="Arial Unicode MS">
<p>Jos henkilö tekee seuraavia tekoja, hänen itikafinsa mitätöityy: </p>
<p>-1- Tarkoituksella moskeijasta poistuminen ilman mitää syytä tehdä niin, 
vaikka vain lyhyeksi aikaa. Tällöin henkilö ei pysynyt moskeijassa, mikä on yksi 
itikafin periaatteista. </p>
<p>-2- Islamin uskon hylkääminen, koska tämä mitätöisi kaikki palvontateot. Jos 
henkilö asettaa kumppaneita Allahin rinnalle, hänen tekonsa epäonnistuvat ja hän 
on häviäjien joukossa. </p>
<p>-3- Arvostelukyvyn menettäminen mielenhäiriön tai juopuneisuuden takia tai 
kuukautisten tai synnytyksen jälkeisen vuodon alkaminen, jotka kaikki tekevät 
henkilöstä itikafiin kelpaamattoman. </p>
<p>-4- Aviollinen kanssakäyminen. Allah sanoo: &quot;älkääkä koskeko heihin, vaan 
omistautukaa hartaudenharjoituksille rukoushuoneissa. Nämä ovat Jumalan 
asettamat rajat; älkää siis sinä aikana koskeko heihin.&quot; (al-Baqara 187)</p>
<p>Henkilö voi kuitenkin koskettaa vaimoaan, jos siihen ei liity mitään 
intohimoa. Yksi profeetan (SAAS) vaimoista kampasi hänen hiuksiaan, kun hän 
suoritti itikafia. Suutelemisesta ja syleilemisestä halun vuoksi Abu Hanifa ja 
Ahmad sanovat, että se ei ole suositeltavaa, sillä se johtaa kiellettyihin 
asioihin itikafia suorittavalle. Se ei kuitenkaan mitätöi itikafia, jos henkilö 
ei saa siemensyöksyä. Malik sanoo, että se mitätöi itikafin, sillä se on 
laitonta koskettamista riippumatta siitä, tapahtuuko purkautumista vai ei. 
Ash-Shafilta on kaksi kertomusta, jotka vastaavat kahta edellä olevaa 
mielipidettä. </p>
<p>Ibn Rushd selittää: &quot;Syy heidän eroaville mielipiteilleen on kysymys (siitä 
tosiasiasta), että jos sanalla on useampia kuin yksi merkitys, toisen ollessa 
kirjaimellinen ja toisen kuvaannollinen, viittaako sana samalla näihin molempiin 
vai ei? Tämä on yksi niistä sanoista, joilla on enemmän kuin yksi merkitys. Ne, 
jotka sanovat sen sisältävän molemmat merkitykset, tulkitsevat sanan ‘koskettaa’ 
jakeessa '…älkääkä koskeko heihin, vaan omistautukaa hartaudenharjoituksille 
rukoushuoneissa' laajassa merkityksessä – eli kattaen sekä sukupuolisen 
kanssakäymisen että muut (koskettamisen) teot, jotka ovat vähäisemmät kuin se. 
Ne, jotka eivät sano sen sisältävän kaikkia merkityksiä, ja he ovat enemmistönä, 
sanovat jakeen viittaavan joko yhdyntään tai koskettamiseen, joka on vähäisempi 
teko kuin se. Jos sanomme konsensuksena, että se viittaa yhdyntään , silloin 
tämä poistaa mahdollisuuden, että se viittää pienempiin tekoihin kuin yhdyntä, 
sillä yhtä (ainoata) sanaa ei voida ymmärtää sekä sen kirjaimellisessa että 
kuvaannollisessa merkityksessä (yhdellä kertaa). Ne, jotka sanovat siihen 
sisältyvän vähäisempien tekojen kuin yhdynnän, sanovat niin siksi, että se 
asettuu jakeen kirjaimellisen merkityksen alle. Ne, jotka ovat eri mieltä, eivät 
ota sanaa sekä kirjaimellisesti että kuvaannollisesti samalla kertaa. </p>
<p></p>
</font><strong>
<p>Osa 3, sivu 155: Itikafin korvaaminen </p>
</strong><font FACE="Arial Unicode MS">
<p>Jos henkilö aikoo suorittaa vapaaehtoisen itikafin, ja sitten päättää sen, 
ennen kuin se on täytetty, hänen tulisi korvata tuo itikaf myöhemmin. Jotkut 
sanovat tämän olevan pakollista. </p>
<p>Kirjoituksessaan aiheesta at-Tirmidhi sanoo: &quot;On eroavuutta mielipiteissä 
siitä, kun henkilö lopettaa itikafinsa ennen kuin sen aika on täyttynyt.&quot; Malik 
huomauttaa: &quot;Jos hän lopettaa itikafinsa (aikaisemmin), hänen velvollisuutensa 
on korvata se. Hän käyttää todisteena hadithia, jossa todetaan, että kun 
profeetta (SAAS) luopui itikafistaan, hän korvasi sen seuraavana 
Shawwal-kuuna.&quot;Ash-Shafi toteaa: &quot;Jos hän ei vannonut tekevänsä itikafin eikä 
tehnyt siitä velvoitetta itselleen, ja sitten hän jätti sen aikaisin, hänen ei 
tarvitse korvata sitä, jos hän ei päätä tehdä sitä.&quot; Hän jatkaa: &quot;Tämä teko ei 
ole pakollinen suorittaa. Jos joku teki sen ja sitten jätti sen, hänen ei 
tarvitse korvata sitä (koska se oli vapaaehtoista), paitsi hajjin ja umran 
yhteydessä.&quot; Kuitenkin imaamit oat yhtä mieltä siitä, että jos henkilö vannoo 
tekevänsä itikafia päivän tai tietyn määrän päiviä ja sitten menettää 
itikafinsa, hän on velvollinen korvaamaan sen heti, kun voi. Jos hän kuolee 
ennen sen korvaamista, kukaan ei ole velvollinen tekemään sitä hänen puolestaan. 
Toisaalta, Ahmad esittää: &quot;Hänen perijöilleen on pakollista suorittaa se hänen 
puolestaan.&quot;Abdurrazzaq kertoi Abdulkarim ibn Umayyan sanoneen, että hän kuuli 
Abdullah ibn Abdullah ibn Utbalta: &quot;Äitimme kuoli, kun hänellä oli vielä 
itikafia suoritettavana. Kysyin Ibn Abbasilta ja hän sanoi: &quot;Tee itikaf hänen 
puolestaan ja paastoa.&quot; Said ibn Mansur kertoi Aishan tehneen itikafin veljensä 
puolesta tämän kuoltua.</p>
<p></p>
</font><strong>
<p>Osa 3, sivu 156: Mutakifin vetäytyminen moskeijaan ja teltan pystyttäminen
</p>
</strong><font FACE="Arial Unicode MS">
<p>Ibn Maja kertoi Ibn Umarilta kuultuna, että profeetta (SAAS) teki itikafia 
viimeisten kymmenen Ramadanin päivän ajan. Nafi kertoi: &quot;Ibn Umar näytti minulle 
paikan, jossa profeetta (SAAS) suoritti itikafinsa.&quot; </p>
<p>Hän kertoi myös, että kun profeetta (SAAS) suoritti itikafia, hän levitti 
vuoteensa katumuspaalun taakse (sen paalun, johon eras seuralainen oli sitonut 
itsensä, kunnes Allah hyväksyi hänen katumuksensa). Abu Said kertoi profeetan 
(SAAS) suorittaneen itikafin turkkilaisen teltan suojissa, jossa oli jotakin 
oviaukkojensa verhona. </p>
</font><strong>
<p>Osa 3, sivu 156a: Vannominen itikafin suorittamisesta tietyssä moskeijassa
</p>
</strong><font FACE="Arial Unicode MS">
<p>Jos joku vannoo tekevänsä itikafin Masjid al-Haramissa (Mekassa), profeetan 
(SAAS) moskeijassa (Medinassa) tai Aqsan Moskeijassa (Jerusalemissa), hänen on 
täytettävä valansa, sillä profeetta (SAAS) sanoi: &quot;Kenenkään ei tule lähteä 
matkalle saapuakseen muihin kuin kolmeen moskeijaan: Masjid al-Haram, Aqsan 
moskeija tai tämä moskeija.&quot; </p>
<p>Jos joku vannoo suorittavansa itikafin jossakin muussa moskeijassa, hänellä 
ei ole velvollisuutta täyttää sitä ja hän voi tehdä itikafin missä tahansa 
moskeijassa, sillä Allah ei määrännyt mitään tiettyä paikkaa palvontaansa 
varten, eivätkä moskeijat ole toistaan parempia (lukuun ottamatta kolmea edellä 
mainittua moskeijaa). On vahvistettu profeetan (SAAS) sanoneen: &quot;Rukous minun 
moskeijassani on parempi kuin tuhat rukousta missään moskeijassa, paitsi Masjid 
al-Haramissa, ja rukous siellä on sata rukousta parempi kuin rukous minun 
moskeijassani.&quot; </p>
<p>Siten, jos joku vannoo tekevänsä itikafin profeetan (SAAS) moskeijassa, hän 
voi täyttää sen Masjid al-Haramissa, koska se on profeetan (SAAS) moskeijaa 
parempi. </p>
</font>

<br><br><hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
