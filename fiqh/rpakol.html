<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, Osa 1: Rukouksen pakolliset toimet </p>
</b></font><font FACE="Arial Unicode MS">
<p>Ollakseen hyväksyttävä, rukous täytyy suorittaa islamin laissa määritellyllä 
tavalla.</p>
<p></p>
</font><strong>
<p>Osa 1, sivu 119a: Rukouksen pakolliset toimet Aikomus </p>
</strong><font FACE="Arial Unicode MS">
<p>Allah sanoo: &quot;Eikä heille annettu muuta käskyä kuin palvella Jumalaa, olla 
kuuliaisia yksin Hänelle&quot;(al-Bayina 5). Profeetta (SAAS) sanoi: &quot;Jokainen teko 
perustuu aikomukselle. Jokaiselle kuuluu se, mitä hän aikoi. Hän, joka muutti 
Allahin ja Hänen profeettansa vuoksi, muutti Allahin ja Hänen profeettansa 
luokse. Ja hän, joka muutti jonkin tämän maalman asian tai avioliiton vuoksi, 
muutti näiden asioiden luo.&quot;(Kertonut al-Bukhari.) </p>
<p>Teoksessa Ighatha al-Lufan, Ibn al-Qayyim toteaa: &quot;Aikomus on jonkin päämäärä 
ja tarkoitus. Se on sydämen tila eikä se tule kieleltä. Sen tähden profeetta 
(SAAS) ja hänen seuralaisensa eivät koskaan puhuneet aikomuksistaan. Se, mitä 
tähän on lisätty puhtauden ja rukouksen teoissa, tulee Saatanasta ja on ansa 
niille, jotka ovat epävarmoja näiden suorittamisesta. Havaitset heidän toistavan 
aikomustaan yhä uudestaan, mutta tämä ei lainkaan kuulu rukoukseen.&quot; </p>
</font><strong>
<p>Osa 1, sivu 120: Rukouksen pakolliset toimet. Takbirin lausuminen 
aloitettaessa rukous </p>
</strong><font FACE="Arial Unicode MS">
<p>Ali kertoi profeetan (SAAS) sanoneen: &quot;Avain rukoukseen on puhtaus. Takbir 
asettaa henkilön sen rikkomattomaan tilaan ja taslim vapauttaa hänet siitä.&quot; </p>
<p>Mitä tulee kertomuksen aitouteen, sen ovat kertoneet ash-Shafi, Ahmad, Abu 
Dawud, Ibn Maja ja at-Tirmidhi, joka sanoi sen olevan kaikkein aidoin kertomus 
tästä aiheesta. Al-Hakim ja Ibn as-Sakin katsovat sen olevan sahih. Takbir 
koostuu sanoista Allahu akbar. Abu Hamid kertoi, että kun profeetta (SAAS) nousi 
rukoilemaan, hän seisoi suorana, nosti kätensä ja sanoi &quot;Allahu akbar.&quot; </p>
<p>Tämän ovat kertoneet Ibn Maja sekä Ibn Khuzaiman ja Ibn Hibbanin Sahihit. 
Al-Bazzar kertoi suunnilleen saman, mutta sen ketju on Muslimin mukaan sahih. 
Ali ja muut myös kertoivat tämän.</p>
<p></p>
</font><strong>
<p>Osa 1, sivue 120a: Seisominen pakollisissa rukouksissa </p>
</strong><font FACE="Arial Unicode MS">
<p>Henkilön on seistävä rukouksen aikana, jos vain mahdollista. Allah sanoo: &quot; 
Pitäkää vaari rukouksistanne, myös keskimmäisestä, ja olkaa hartaina Jumalan 
edessä.&quot; (al-Baqara 238) Umar ibn Hussain kertoi: &quot;Minulla oli jokin 
terveydellinen ongelma, joten kysyin profeetalta (SAAS) rukouksesta ja hän 
sanoi: Rukoile seisten; jos et pysty siihen, rukoile istuen; jos et pysty 
siihen, rukoile (maaten) kyljelläsi.&quot; (Kertonut al-Bukhari.) Useimmat oppineet 
sanovat, että jalkoja ei tulisi laittaa yhteen rukouksessa seistäessä. </p>
<p>Vapaaehtoisissa rukouksissa henkilö voi rukoilla istuallaan, vaikka voisikin 
seistä, mutta seisova saa suuremman palkkion kuin istuva. Abdullah ibn Umar 
kertoi profeetan (SAAS) sanoneen: &quot;Sellaisen rukous, joka istuu, on puoli 
rukousta.&quot; (Kertoneet al-Bukhari ja Muslim.) </p>
<p>Jos henkilö ei voi seistä, hän voi rukoilla sellaisella tavalla, johon hän 
kykenee, sillä Allah ei kuormita yhtäkään sielua yli sen voimien. Hän saa täyden 
palkkion rukouksestaan. Abu Musa kertoi profeetan (SAAS) sanoneen: &quot;Jos Allahin 
orja on sairas tai matkalla, hän saa teoistaan saman palkkion kuin hän saisi 
terveenä ja kotosalla.&quot; </p>
</font><strong>
<p>Osa 1, sivu 120b: Rukouksen pakolliset toimet. Al-Fatihan lausuminen 
jokaisessa rukouksen rakassa </p>
</strong><font FACE="Arial Unicode MS">
<p>On monia aitoja haditheja, jotka toteavat, että al-Fatihan lausuminen 
jokaisessa rakassa on pakollista. Tästä ei olekaan mielipide-eroja. Seuraavassa 
on joitakin haditheja tästä: Ibada ibn as-Samit kertoi profeetan (SAAS) 
sanoneen: &quot;Sellaiselle ei ole rukousta, joka ei lausu Kirjan avaussuuraa 
(al-Fatiha).&quot; Tämän on kertonut luotettavien ryhmä. </p>
<p>Abu Huraira kertoi profeetan (SAAS) sanoneen: &quot;Joka suorittaa rukouksen 
lausumatta Koraanin avaussuuraa, ei ole rukoillut oikein.&quot; (Kertonut Ahmad, 
al-Bukhari ja Muslim.) Ad-Daraqutni tallensi myös hadithin, jonka ketju on 
sahih, melkein samoin sanoin.</p>
<p>Said Abu Said: &quot;Meidät määrättiin lausumaan Koraanin avaussuura ja jotakin 
(muuta), mikä oli helppoa (meille).&quot; Tämän on kertonut Abu Dawud. Al-Hafiz ja 
Ibn Sayyid an-Nass pitävät sen ketjua sahihina. </p>
<p>Joissakin kertomuksissa, jotka käsittelevät rukouksen puutteita, todetaan: 
&quot;Ja sitten lausukaa ‘Kirjan Äiti’ (al-Fatiha)&quot; ja hän sanoi: &quot;Ja tehkää se joka 
rakassa.&quot;</p>
<p>On vahvistettu, että profeetta (SAAS) lausui al-Fatihan jokaisen rukouksen 
jokaisessa rakassa, olivat ne pakollisia tai vapaaehtoisia. Koska se on 
palvontateko, voimme vain noudattaa hänen esimerkkiään. Ja profeetta (SAAS) 
sanoi: &quot;Rukoilkaa, kuten olette nähneet minun rukoilevan&quot;. (Kertonut 
al-Bukhari.) </p>
</font><strong>
<p>Osa 1, sivu 121: Rukouksen pakolliset toimet. Bismillah </p>
</strong><font FACE="Arial Unicode MS">
<p>Oppineet ovat yhtä mieltä siitä, että bismillah (Jumalan, Armeliaan 
Armahtajan nimeen) on suuran al-Naml jae, mutta he eroavat siinä, onko se 
jokaisen suuran yksi jae vai ei. Tästä on kolmea mielipidettä: </p>
<p>-1- Se on al-Fatihaan ja jokaiseen Koraanin suuraan kuuluva jae. </p>
<p>Siksi se on lausuttava al-Fatihan yhteydessä ääneen tehdyissä sekä 
hiljaisissa rukouksissa. Vahvin tuki tälle mielipiteelle löytyy Naim 
al-Mujammirin hadithista, kun hän sanoi: &quot;Rukoilin Abu Hurairan takana ja hän 
lausui: ’Allahin nimeen…’ ja sitten hän lausui al-Fatihan.&quot; Hadithin lopussa 
hänen kerrotaan sanoneen: &quot;Kautta Hänen, jonka Kädessä sieluni on, olen tehnyt 
sen, mikä muistuttaa rukoilemistamme Allahin lähettilään (SAAS) kanssa.&quot; </p>
<p>-2- Se on oma jakeensa, joka ilmoitettiin eri suurien erottamiseksi 
toisistaan. On sallittua lausua se al-Fatihan kanssa (oikeammin se on 
suositeltavaa), mutta ei ole sunna lausua sitä ääneen. Anas sanoi: &quot;Rukoilin 
Allahin lähettilään (SAAS), Abu Bakrin, Umarin ja Uthmanin takana, eivätkä he 
lausuneet sitä ääneen.&quot; </p>
<p>Tämän hadithin ovat kertoneet an-Nasai, Ibn Hibban and at-Tahawi ja sen ketju 
on sahih kahden Sahihin kriteerien mukaan. </p>
<p>-3- Se ei ole al-Fatihan jae eikä minkään muunkaan suuran. On moitittavaa 
lausua sitä ääneen tai hiljaisesti pakollisissa rukouksissa, mutta ei 
vapaaehtoisissa rukouksissa. Tämä mielipide ei kuitenkaan ole vahva. </p>
<p>Ibn al-Qayyim on sovittanut ensimmäisen ja toisen mielipiteen yhteen 
sanomalla: &quot;Joskus profeetta (SAAS) lausui sen ääneen, mutta useimmiten hän 
sanoi sen hiljaa eikä ääneen.&quot; </p>
</font><strong>
<p>Osa 1, sivu 122: Rukouksen pakolliset toimet. Henkilö, joka ei osaa lausua 
hyvin </p>
</strong><font FACE="Arial Unicode MS">
<p>Al-Khattabi sanoo: &quot; Periaatteessa henkilön rukous ei ole riittävä, ellei hän 
lausu al-Fatihaa. Jos hän ei osaa lausua al-Fatihaa eikä muitakaan osia 
Koraanista, hänen tulisi lausua ainakin seitsemän saman merkityksen sisältävää 
jaetta Koraanista. Jos hän ei pysty oppimaan yhtään Koraania (johtuen jostakin 
synnynnäisestä kyvyttömyydestä, huonosta muistista tai vieraasta kielestä), 
hänen tulisi sanoa tasbih (Subhan Allah – Kunnia olkoon Allahille), tamhid 
(al-Hamdu lillah – kaikki ylistys olkoon Allahille) ja tahlil (La ilaha 
illal-lah – ei ole muuta jumalaa kuin Allah). On kerrottu hänen sanoneen: &quot;Paras 
muisteleminen Allahin puheen jälkeen on Subhan Allah, al-Hamdu lillah, La ilaha 
illal-lah ja Allahu akbar.&quot; Tätä tukee Rafaa ibn Rafa, joka kertoi profeetan 
(SAAS) sanoneen: &quot;Jos muistissanne on jotakin Koraanista, lausukaa se. Jos ei, 
niin sanokaa tamhid, takbir ja tahlil, ja sitten kumartakaa.&quot; </p>
<p>Tämän hadithin ovat kertoneet Abu Dawud, at-Tirmidhi, an-Nasai jad 
al-Baihaqi. Ensin mainittu sanoo sen olevan hasan. </p>
</font><strong>
<p>Osa 1, sivu 122a: Rukouksen pakolliset toimet. Ar-Ruku (kumartuminen) </p>
</strong><font FACE="Arial Unicode MS">
<p>On yksimielisyys rukun pakollisuudesta. Allah sanoo: &quot; Te, jotka uskotte, 
kumartakaa, vaipukaa maahan asti...&quot; (al-Hajj 77) .&quot; Rukun asento muodostuu 
taivutuksesta, käsien asettamisesta polvien päälle ja pysymisestä siinä, kunnes 
henkilön asento on &quot;tyyni&quot;. Toisessa hadithissa profeetta (SAAS) sanoi: &quot;Sitten 
kumartukaa, kunnes saavutatte tyyneyden kumarruksessanne.&quot; Abu Qatada kertoi 
profeetan (SAAS) sanoneen: &quot;Pahimmat ihmisistä ovat ne, jotka varastavat osan 
rukouksesta.&quot; Häneltä kysyttiin, kuinka tämä tehtiin, ja hän vastasi: &quot;He eivät 
tee perusteellisesti kumarruksiaan ja polvistumisiaan&quot; tai hän sanoi: &quot;Hän ei 
suorista selkäänsä kumartuessaan ja polvistuessaan.&quot; </p>
<p>Mitä tulee kertomuksen aitouteen, sen ovat kertoneet Ahmad, at-Tabarani, Ibn 
Khuzaima ja al-Hakim, joka sanoo sen ketjun olevan sahih. </p>
<p>Abu Masuud al-Badri kertoi profeetan (SAAS) sanoneen: &quot;Sellaisen rukous, joka 
ei suorista selkäänsä taivutuksissaan ja kumarruksissaan, ei ole täydellinen.&quot; 
Tämän hadithin on kertonut viiden ryhmä, ja Ibn Khuzaima, Ibn Hibban, 
at-Tabarani al-Baihaqi, jonka mielestä sen ketju on sahih, kun taas at-Tirmidhi 
luokittelee sen arvolla hasan sahih. </p>
<p>Tietoa omaavat seuralaiset toimivat sen periaatteen mukaan, että henkilön on 
suoristettava selkänsä kumartuessaan ja polvistuessaan. Huzhaifa näki erään, 
joka ei suoristanut selkäänsä kumarruksissaan ja polvistumisissaan, ja sanoi 
tälle: &quot;Sinä et ole rukoillut. Ja jos sinun olisi kuoltava, et kuolisi Allahin 
ja Hänen lähettiläänsä (SAAS) tiellä.&quot; (Kertonut al-Bukhari.)</p>
<p></p>
</font><strong>
<p>Osa 1, sivu 123: Rukouksen pakolliset toimet. Seisominen suorassa 
kumartumisen jälkeen </p>
</strong><font FACE="Arial Unicode MS">
<p>Tämä perustuu Abu Humaidin kuvaukseen profeetan (SAAS) rukouksesta: &quot;Hän 
nosti päänsä kumarrettuaan, ja seisoi sitten suorassa, kunnes kaikki hänen 
nikamansa asettuivat paikoilleen.&quot; (Kertoneet al-Bukhari ja Muslim.) </p>
<p>Aisha kertoi, että kun profeetta (SAAS) nosti päänsä kumarruksesta, hän ei 
polvistunut maahan, ennen kuin hänen selkänsä oli suoristunut. (Kertoneet 
al-Bukhari ja Muslim.) </p>
<p>Abu Huraira kertoi profeetan (SAAS) sanoneen: &quot;Allah ei katso sellaisen 
rukousta, joka ei suorista selkäänsä kumarrustensa ja polvistumistensa välillä.&quot; 
(Kertonut Ahmad. Al-Munzhirin mukaan sen ketju on hyvä.) </p>
</font><strong>
<p>Osa 1, sivu 123a: Rukouksen pakolliset toimet. Polvistuminen </p>
</strong><font FACE="Arial Unicode MS">
<p>Olemme jo maininneet Koraanin jakeen, joka käsittelee tätä pakollista tointa. 
Profeetta (SAAS) selitti sitä eräässä hadithissa sanomalla: &quot;Sitten polvistukaa 
maahan, kunnes saavutatte tyyneyden polvistumisessanne, ja sitten nouskaa 
(istumaan), kunnes saavutatte tyyneyden istuma-asennossanne, ja sitten 
polvistukaa maahan jälleen, kunnes saavutatte tyyneyden polvistumisessanne. 
Ensimmäinen polvistuminen, senjälkeinen istuminen, toinen polvistuminen ja 
tyyneys kaikissa näissä asennoissa ovat pakollisia jokaisen pakollisen tai 
vapaaehtoisen rukouksen jokaisessa rakassa.</p>
<p></p>
</font><strong>
<p>Osa 1, sivu 124: Rukouksen pakolliset toimet. Kuinka tyyneys saavutetaan </p>
</strong><font FACE="Arial Unicode MS">
<p>&quot;Tyyneys&quot; tulee siitä, kun pysytään asennossa, kunnes luut ovat asettuneet 
paikoilleen. Jotkut oppineet sanovat, että tämä kestää vähintään yhtä kauan, 
kuin henkilöltä kestää sanoa Subhan Allah. </p>
</font><strong>
<p>Osa 1, sivu 124a: Rukouksen pakolliset toimet. Ruumiinosat, jotka koskettavat 
maata polvistuttaessa </p>
</strong><font FACE="Arial Unicode MS">
<p>Nämä osat ovat: kasvot, kädet, polvet ja jalat. Al-Abbas ibn Abdul-Muttalib 
kertoi kuulleensa profeetan (SAAS) sanovan: &quot;Kun (Allahin) orja polvistuu, 
seitsemän ruumiinosaa polvistuvat hänen kanssaan: hänen kasvonsa, hänen kätensä, 
hänen polvensa ja hänen jalkansa.&quot;(Kertonut luotettavien ryhmä, paitsi 
al-Bukhari.) Ibn Abbas sanoi: &quot;Profeetta (SAAS) määräsi meidät polvistumaan 
seitsemän ruumiinosamme kanssa, eikä korjaamaan hiuksiamme tai vaatteitamme 
taaksepäin: otsan, kämmenet, polvet ja jalat.&quot; Toisin sanoin, profeetta (SAAS) 
sanoi: &quot;Minut on määrätty polvistumaan seitsemän ruumiinosan kera: otsan, ja hän 
osoitti nenäänsä, käsien, polvien ja jalkaterien.&quot; (Kertoneet al-Bukhari ja 
Muslim.) Toisessa kertomuksessa hän sanoi: &quot;Minut on määrätty polvistumaan 
seitsemän ruumiinosan kera eikä siirtämään taaksepäin hiuksia tai vaatteita: 
otsan, nenän, käsien, polvien ja jalkojen.&quot;(Kertoneet Muslim ja an-Nasai.) </p>
<p>Abu Humaid kertoi, että kun profeetta (SAAS) polvistui, hän painoi nenänsä ja 
otsansa maahan. Tämän hadithin ovat kertoneet Abu Dawud ja at-Tirmidhi, joka 
sanoi: &quot;Oppineet noudattavat tätä: henkilö polvistuu painaen nenänsä ja otsansa 
maahan.&quot; Joidenkin oppineiden mukaan riittää, kun henkilö polvistuu painaen vain 
otsansa maahan nenän koskettamatta maata. Toiset sanovat, että se ei riitä, 
ennen kuin nenäkin koskettaa maahan. </p>
<p></p>
</font><strong>
<p>Osa 1, sivu 124b: Rukouksen pakolliset toimet. Loppuistuminen ja Tashahudin 
lausuminen </p>
</strong><font FACE="Arial Unicode MS">
<p>Profeetan esimerkki osoittaa, että kun rukouksen viimeinen istuminen on 
tehty, henkilön tulee sen jälkeen lausua tashahud. Yhdessä hadithissa hän sanoi: 
&quot;Kun nostatte päänne viimeisen maahan polvistumisen jälkeen, istuudutte ja 
lausutte tashahudin, olette suorittanut rukouksenne.&quot; </p>
<p>Ibn Qudama sanoo: &quot;On kerrottu Ibn Abbasin sanoneen: Meillä oli tapana sanoa 
ennen kuin tashahud tehtiin meille pakolliseksi: ’Rauha olkoon Allahille hänen 
orjiensa edessä, rauha olkoon Gabrielille, rauha olkoon Mikaelille’. Profeetta 
(SAAS) sanoi: Älkää sanoko ‘Rauha olkoon Allahille’, vaan sanokaa ‘Tervehdykset 
Allahille’. Tämä todistaa, että tashahudista tuli pakollinen sen jälkeen, kun se 
ensin ei ollut sitä.&quot; </p>
<p>Autenttinen kertomus tashahudista tulee Ibn Masuudilta, joka sanoi: &quot;Kun 
istuimme profeetan (SAAS) kanssa rukouksessa, sanoimme ‘Rauha olkoon Allahille 
Hänen orjiensa edessä, rauha olkoon sille ja sille.’ Profeetta (SAAS) sanoi: 
‘Älkää sanoko rauha olkoon Allahille, sillä Allah on rauha. Kun joku teistä 
istuu, hänen tulisi lausua ’Tervehdykset Allahille, ja rukoukset ja hyvät teot; 
rauha olkoon meille ja Allahin vilpittömille orjille (jos sanotte sen, se koskee 
kaikkia Allahin vilpittömiä orjia taivaissa ja maan päällä). Todistan, ettei ole 
muuta jumalaa kuin Allah. Todistan, että Muhammed on Hänen orjansa ja 
Sanansaattajansa.’ Sitten voitte valita minkä pyyntörukouksen haluatte.&quot; 
(Kertonut luotettavien ryhmä.) </p>
<p>Muslim sanoo: &quot;Ihmiset hyväksyvät Ibn Masuudin tashahudin eivätkä seuralaiset 
ole erimielisiä sen suhteen.&quot; At-Tirmidhi, al-Khattabi, Ibn Abdul-Barr ja Ibn 
al-Munzhir ovat kaikki yhtä mieltä siitä, että Ibn Masuudin hadith on kaikkein 
aidoin tästä aiheesta. </p>
<p>Ibn Abbas sanoi: &quot;Allahin lähettiläs (SAAS) opetti meille tashahudia samoin 
kuin Koraania. Hän sanoi: ‘Tervehdykset, siunaukset, rukoukset ja hyvät teot 
olkoon Allahille. Rauha olkoon sinulle, oi profeetta, ja Allahin armo ja Hänen 
siunauksensa. Rauha olkoon meille ja Allahin vilpittömille orjille. Todistan, 
ettei ole muuta jumalaa kuin Allah ja että Muhammed on Hänen orjansa ja 
lähettiläänsä.&quot; (Kertoneet ash-Shaifi, Muslim, Abu Dawud ja anNasai.) </p>
<p>Ash-Shaifi sanoo: &quot;Tashahudista on kerrottu erilaisia haditheja, mutta tämä 
on mielestäni paras, sillä se on täydellisin.&quot; Al-Hafiz toteaa: &quot;Ash-Shaifilta 
kysyttiin hänen valinnastaan ja Ibn Abbasin tashahudista ja hän vastasi: 
Mielestäni se on kaikkein kattavin. Olen kuullut sen Ibn Abbasilta autenttisten 
ketjujen välityksellä. Minulle se on täydellisempi.&quot; </p>
<p>On olemassa toinenkin tashahudin muoto, jonka Malik valitsi. Teoksessa 
al-Muwatta todetaan, että Abdurahman ibn Abdul-Qari kuuli Umar ibn al-Khattabin 
opettavan ihmisille puhuja-aitiostaan seuraavan tashahudin: &quot;Tervehdykset 
Allahille, puhdistautumiset olkoon Allahille, hyvät teot ja rukoukset olkoon 
Allahille. Rauha olkoon sinulle, oi profeetta, ja Allahin armo ja Hänen 
siunauksensa. Rauha olkoon meille ja Allahin vilpittömille orjille. Todistan, 
ettei ole muuta jumalaa kuin Allah ja todistan, että Muhammed on Hänen orjansa 
ja lähettiläänsä.&quot; </p>
<p>Arvioidessaan näiden hadithien luotettavuutta an-Nawawi sanoo: &quot;Nuo hadithit 
tashahudista ovat kaikki sahih. Hadithoppineet ovat yksimielisiä siitä, että 
vahvin niistä on Ibn Masuudin ja sitten Ibn Abbasin.&quot; Ash-Shafi sanoi, että mikä 
tahansa tashahud, jonka henkilö valitsee, kelpaa, sillä oppineet ovat kaikki 
samaa mieltä siitä, että jokainen niistä on hyväksyttävä.&quot; </p>
<p></p>
</font><strong>
<p>Osa 1, sivu 126: Rukouksen pakolliset toimet. Salaam (Rauha olkoon teille ja 
Allahin armo) rukouksen lopussa </p>
</strong><font FACE="Arial Unicode MS">
<p>Salaamin sanominen rukouksen lopussa on pakollista. Ali kertoi profeetan 
(SAAS) sanoneen: &quot;Avain rukoukseen on puhtaus. Henkilö astuu sen rikkomattomaan 
tilaan takbirin kautta ja jättää sen salaamilla.&quot; </p>
<p>Mitä tulee tämän aitouteen, sen ovat kertoneet Ahmad, ash-Shafi, Abu Dawud, 
Ibn Maja ja at-Tirmidhi, joka sanoo: &quot;Se on kaikkein aidoin kertomus tästä 
aiheesta ja paras.&quot; </p>
<p>Amr ibn Saad kertoi isänsä sanoneen: &quot;Näin profeetan (SAAS) tekevän salaamin 
oikealle puolelleen ja vasemmalle puolelleen, kunnes näin hänen poskiensa 
valkoisuuden.&quot; (Kertoneet Ahmad, Muslim, anNasai ja Ibn Maja.) </p>
<p>Wail ibn Hajr sanoi: &quot;Rukoilin Allahin lähettilään (SAAS) kanssa. Hän teki 
salaamin oikealle puolelleen sanoen ’Rauha olkoon teille ja Allahin armo’. 
Teoksessa Bulugh al-Maram Ibn Hajr sanoo, että Abu Dawud toisti sen ja sen ketju 
oli sahih. </p>
<p>On pakollista sanoa yksi salaam, ja suositeltavaa sanoa kaksi. Ibn al-Munzhir 
huomauttaa, että kaikki oppineet ovat yksimielisiä siitä, että vain yhden 
salaamin tekeminen on sallittua. Ibn Qudama kirjoittaa teoksessa al-Mughni: 
&quot;Ahmadilla ei ole selkeää tekstiä, joka sanoisi kahden salaamin olevan 
pakollisia. Hän sanoi vain: ’Kaksi salaamia on autenttisin Allahin lähettilään 
(SAAS) teko.’ On sallittua sanoa, että se on sääntö, vaikka se ei olekaan 
pakollista, ja muut ovat samaa mieltä. Tätä osoittaa hänen toinenkin 
toteamuksensa, kun hän sanoo: ‘Kaksi salaamia miellyttävät minua enemmän. Mutta 
Aisha, Salama ibn al-Aku ja Sahl ibn Saad kertoivat profeetan (SAAS) tehneen 
vain yhden salaamin.&quot; Voimme sovittaa yhteen nämä erot toteamalla, että on sunna 
sanoa kaksi salaamia, mutta pakollista sanoa yksi. Tämä on yksimielisyys, jonka 
Ibn al-Munzhir mainitsi, eikä meillä ole mitään syytä hylätä sitä. An-Nawawi 
sanoo: &quot;On ash-Shaifin mielipide ja useimpien varhaisten ja myöhempien 
oppineiden, että on sunna sanoa kaksi salaamia.&quot;Malik ja ryhmä oppineita 
sanovat, että vain yksi salaam on sunna. He johtavat tämän heikosta hadithista, 
jota ei voida käyttää todisteena. Jos jotakin senkaltaista on vahvistettu 
tulleen profeetalta (SAAS), teko oli todennäköisesti tarkoitettu vain 
osoittamaan, että on sallittua sanoa vain yksi salaam. Oppineet ovat yhtä mieltä 
siitä, että vain yksi salaam on pakollinen. Jos henkilö tekee vain yhden 
salaamin, hänen tulee kääntyä ensin oikealle ja sitten vasemmalle. Hänen tulee 
kääntyä tarpeeksi, jotta hänen poskensa voidaan nähdä takaapäin. Tämä on 
autenttisin muoto ja on sanottu: &quot;Jos henkilö sanoisi kaksi salaamia oikealle 
tai vasemmalle katsoen eteenpäin, tai ensimmäisen vasemmalle ja toisen oikealle, 
hänen rukouksensa olisi silti hyväksyttävä ja hän olisi täyttänyt kahden 
salaamin edellytyksen. Mutta hän menettäisi sen hyvän, mikä seuraa niiden 
oikeasta suorittamisesta.&quot; </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
