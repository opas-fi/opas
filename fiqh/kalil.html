<html>

<head>
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<font FACE="Arial Unicode MS" SIZE="5"><b>
<p>Fiqh-as-Sunnah, osa 2: Yörukous, tahajjud (qiyam al-Layil) </p>
</b></font><font FACE="Arial Unicode MS">
<p>Sen erinomaisuus ja palkkio on ilmoitettu Koraanissa: Allah määräsi 
lähettiläänsä (SAAS) suorittamaan tahajjudin: </p>
<p>&quot;Ole valveilla osa yöstä; tämä olkoon lisätehtäväsi. Ehkä Herrasi nostaa 
sinut kunniakkaaseen asemaan.&quot; (Bani Israel 79)</p>
<p>Tämä määräys, vaikka se olikin kohdistettu erityisesti profeetalle (SAAS), 
koskee myös kaikkia muslimeja, sillä onhan profeetta (SAAS) heidän esimerkkinsä 
ja opastajansa kaikissa tällaisissa asioissa. </p>
<p>Ne, jotka säännöllisesti tekevät tahajjud-rukoukset, ovat oikeamieliset ja 
ansaitsevat parhaiten Allahin palkkion ja armon. Allah sanoo: &quot;Totisesti ovat 
ne, jotka pahaa karttavat, kerran puutarhoissa ja lähteitten partaalla ottaen 
vastaan, mitä heidän Herransa heille antaa. Totisesti tekivät he sitä ennen 
hyviä tekoja. Vähän nukkuivat he yleensä yöllä, ja aamulla he anoivat 
anteeksiantoa.&quot; (Adh-Dhariat 15-18)</p>
<p>Allah ylisti ja täydellisti niiden teot, jotka suorittavat myöhäisen yön 
rukoukset. &quot;Laupeimman armahtajan palvelijoita ovat ne, jotka nöyrinä vaeltavat 
maan päällä ja tietämättömien heitä puhutellessa lausuvat: »Rauha!» Sekä ne, 
jotka viettävät yön Herransa edessä, rukoillen maahan vaipuneina tai 
seisaaltaan&quot; [al-Furqan 63-64]. </p>
<p>Allah todistaa heidän uskostaan Hänen merkkiensä avulla. Hän sanoo: &quot;Vain ne 
uskovat merkkeihimme, jotka lankeavat maahan kunnioittaen, kun heitä niistä 
muistutetaan, ja julistavat Herransa kunniaa Häntä ylistäen, sekä ne, jotka 
eivät paisu ylpeydestä. He nousevat vuoteistaan rukoillen Herraansa peläten ja 
toivoen, ja he antavat almuja siitä, mitä Me olemme heille suonut. Mutta 
yksikään sielu ei tiedä, mitä heille on tallessa sellaista, mikä on kirkastava 
heidän silmänsä, palkkana siitä, mitä ovat tehneet.&quot; (As-Sajda 16)</p>
<p>Allah julistaa, että ne, joilla ei ole tällaisia ominaisuuksia, eivät voi 
tulla kohdelluiksi samoin kuin ne, joilla niitä on: &quot;Vai saisitteko saman osan 
kuin se, joka palvelee Herraa yönkin tunteina, langeten kasvoilleen tai 
rukoillen seisoaltaan, joka pitää mielessään tulevaa elämää ja luottaa Herransa 
armoon? Sano: »Ovatko tietävät ja tietämättömät samanarvoisia? Vain 
ymmärtäväiset ottavat vaarin.» (Az-Zumar 9)</p>
</font><strong>
<p>Osa 2, sivu 21: Tahajjudia käsittelevä hadith </p>
</strong><font FACE="Arial Unicode MS">
<p>Edellinen osa käsitteli ensisijaisesti sitä, mitä Allah sanoo heistä, jotka 
suorittavat salatul tahajjudin. On myös joitakin haditheja, jotka vahvistavat 
tahajjudin tärkeyttä. </p>
<p>Abdullah ibn as-Salam kertoo: &quot;Kun profeetta, sallallahu aleihi wasallam, 
tuli Medinaan, ihmiset kerääntyivät hänen ympärilleen ja mina olin yksi heistä. 
Katselin hänen kasvojaan ja ymmärsin, etteivät ne olleet valehtelijan kasvot. 
Ensimmäiset sanat, jotka kuulin hänen sanovan, olivat: ‘Oi ihmiset, levittäkää 
tervehdystä, antakaa ihmisille ruokaa, huolehtikaa sukulaisuussiteistä ja 
rukoilkaa öisin, kun muut nukkuvat, ja tulette pääsemään Paratiisiin rauhassa.&quot; 
Tämän ovat kertoneet al-Hakim, Ibn Maja ja at-Tirmidhi, joka sanoo sen olevan 
hasan sahih. </p>
<p>Salman al-Farsi kertoo profeetan , sallallahu aleihi wasallam, sanoneen: 
&quot;Rukoilkaa yörukous, sillä se oli ennen teitä eläneiden oikeamielisten tapa, se 
vie teidät lähemmäs Herraanne, sovittaa pahoja tekoja ja pyyhkii pois syntejä 
sekä torjuu sairauksia ruumiista.&quot; </p>
<p>Sahl ibn Saad kertoo: &quot;Gabriel tuli profeetan, sallallahu aleihi wasallam, 
luo ja sanoi: &quot;Oi Muhammed, elä niin kauan kuin haluat, sillä kuolla sinun 
täytyy. Tee mitä tekoja tahdot, sillä sinut palkitaan. Rakasta ketä haluat, 
sillä teidän on erottava. Ja tiedä, että uskovan ylpeys on yörukous ja hänen 
kunniansa on vapautus ihmisten haluista.&quot; </p>
<p>Abu ad-Darda kertoo profeetan (SAAS) sanoneen: &quot;Kolmenlaisia ihmisiä Allah 
rakastaa, ja Hän nauraa heille ja myöntää heille iloiset uutiset. [Ensimmäinen 
on] mies, joka taistelee pakenevan joukon takana ja tekee niin sielunsa voimalla 
Allahin tähden, kuolipa hän vai auttoipa Allah häntä voittoon. Allah sanoo: 
'Katsokaa orjaani tuolla, joka on kärsivällinen elämänsä kanssa minun 
vuokseni.’[Toinen on] hän, jolla on kaunis vaimo ja pehmeä vuode ja hän nousee 
ylös yöllä. Allah sanoo: 'Hän jättää halunsa ja muistelee Minua, kun voisi 
nukkua, jos haluaisi.’[Kolmas on] henkilö, joka matkaa yhdessä muiden kanssa ja 
he viettävät yön valvoen ja nukkuvat sitten, mutta silti hän suorittaa 
rukouksensa sekä vaikeina että helppoina aikoina.&quot; </p>
</font><strong>
<p>Osa 2, sivu 22: Yörukouksen tavat </p>
</strong><font FACE="Arial Unicode MS">
<p>Seuraavat toimet ovat sunna henkilölle, joka haluaa suorittaa 
tahajjud-rukoukset. Nukkumaan mennessään henkilön tulee tehdä aikomus 
tahajjud-rukouksista. Abu ad-Darda kertoo profeetan, sallallahu aleihi wasallam, 
sanoneen: &quot;Joka menee vuoteeseen aikomuksenaan nousta ylös rukoilemaan yöllä, ja 
uni valtaa hänet aamunkoittoon saakka, hänen hyväkseen kirjataan se, mitä hän 
aikoi, ja hänen unensa on hyväntekeväisyyttä hänelle Hänen Luojaltaan.&quot; Tämän 
ovat kertoneet an-Nasai ja ibn Maja ja sen ketju on sahih. Noustessaan henkilön 
tulisi pyyhkiä kasvonsa, käyttää hammastikkua ja katsoa taivaalle, sekä lausua 
pyyntörukoukset, jotka on kerrottu profeetan, sallallahu aleihi wasallam, 
tehneen: &quot;Ei ole muuta jumalaa kuin Sinä, Kunnia olkoon Sinulle, etsin Sinun 
anteeksiantoani synneilleni ja pyydän Sinun armoasi. Oi Allah, lisää tietoani 
äläkä anna sydämeni horjua sen jälkeen, kun olet minua johdattanut, ja anna 
Sinun armosi laskeutua ylleni. Kaikki ylistys Allahille, joka palautti meidät 
elämään kuoleman jälkeen ja Hänen vallassaan on ylösnousemus.&quot; </p>
<p>Sitten henkilön tulisi resitoida viimeiset kymmenen ayaa suurasta al-Imran, 
jotka alkavat: &quot;Taivasten ja maan luominen sekä yön ja päivän vaihtelu ovat 
totisesti tunnusmerkkejä niille, joilla on ymmärrystä.&quot; (Al-Imran 89) Sitten 
tulisi sanoa: &quot;Oi Allah, Sinulle kuuluu kiitos ja ylistys. Sinä olet taivaiden 
ja maan Valo ja kaiken, mitä siinä on. Ja Sinulle kuuluu ylistys. Sinä olet 
totuus ja sinun lupauksesi on totta. Ja Sinun tapaamisesi on totta. Ja Paratiisi 
on totta. Ja Tuli on totta. Ja profeetat ovat totta. Ja Muhammed on totta. Ja 
Hetki on totta. Oi Allah, Sinulle olen alistunut. Ja Sinuun olen uskonut. Ja 
Sinuun olen luottanut. Ja Sinun puoleesi olen kääntynyt. Ja Sinun nimeesi 
väitän. Ja Sinulle alistan päätökseni. Anna anteeksi aikaisemmat ja myöhemmät 
syntini, ne, jotka on tehty salassa ja jotka on tehty julkisesti. Sinä olet 
Allah, ei ole muuta jumalaa kuin Sinä.&quot; </p>
<p>Qiyam al-Layil tulisi aloittaa kahdella nopealla rakalla ja sen jälkeen 
henkilö voi rukoilla sen, mitä haluaa. Aisha sanoo: &quot;Kun profeetta rukoili 
myöhään yöllä, hän aloitti rukouksensa kahdella nopealla rakalla.&quot; Molemmat 
näistä kertomuksista on tallentanut Muslim.</p>
<p></p>
</font><strong>
<p>Osa 2, sivu 23: Henkilön tulisi herättää perheensä tahajjudiin </p>
</strong><font FACE="Arial Unicode MS">
<p>Abu Huraira kertoo profeetan (SAAS) sanoneen: &quot;Siunatkoon Allah miestä, joka 
nousee ylös yöllä rukoilemaan ja herättää vaimonsakin, ja joka, jos tämä 
kieltäytyy nousemasta, pirskottaa vettä tämän kasvoille. Ja siunatkoon Allah 
naista, joka nousee yöllä rukoilemaan ja herättää miehensäkin ja joka, jos mies 
kieltäytyy, pirskottaa vettä tämän kasvoille.&quot; Profeetta, sallallahu aleihi 
wasallam, sanoi myös: &quot;Jos mies herättää vaimonsa ja rukoilee yöllä tai he 
rukoilevat kaksi rakaa yhdessä, heidät merkitään niiden joukkoon (miehistä ja 
naisista), jotka (alinomaa) muistelevat Allahia.&quot; Tämän on kertonut Abu Dawud 
ynnä muita ja sen ketju on sahih. </p>
<p>Umm Salama kertoo, että profeetta, sallallahu aleihi wasallam, nousi yöllä ja 
sanoi: &quot;Kunnia olkoon Allahille. Mitkä koetukset ovatkaan laskeutuneet yön 
myötä. Ja mitkä aarteet ovatkaan laskeutuneet. Kuka herättäisi huoneiden 
naispuoliset asujat (l. vaimonsa) rukoukseen; kuinka monta hyvinpukeutunutta 
tässä maailmassa onkaan alasti tuonpuoleisessa.&quot; Tämän on kertonut al-Bukhari.
</p>
<p>Al-Bukhari ja Muslim kertovat Allahin lähettilään (SAAS) kysyneen Alilta ja 
Fatimalta: &quot;Rukoiletteko te [yöaikaan]?&quot; Ali sanoi: &quot;Oi Allahin lähettiläs, me 
olemme Allahin käsissä. Jos hän tahtoo, että heräämme, me heräämme.&quot; Profeetta 
kääntyi pois, kun hän sanoi tämän. Sitten he saattoivat kuulla hänen lyövän 
kädellään reiteensä ja sanovan: &quot;Totisesti, ihminen kiistelee kovasti.&quot; Tämän 
ovat kertoneet al-Bukhari and Muslim. </p>
</font><strong>
<p>Osa 2, sivu 24: Henkilön tulisi lopettaa tahajjudin rukoileminen ja nukkua, 
jos hän tulee kovin uniseksi </p>
</strong><font FACE="Arial Unicode MS">
<p>Aisha kertoo Allahin lähettilään (SAAS) sanoneen: &quot;Kun joku teistä nousee 
ylös yöllä rukoilemaan ja hänen Koraanin resitointinnistaan alkaa tulla siinä 
määrin sekavaa, ettei hän enää tiedä, mitä sanoo, hänen tulisi mennä maata.&quot; 
Tämän on kertonut Muslim. </p>
<p>Anas kertoi Allahin lähettilään (SAAS) astuneen moskeijaan ja nähneen köyden 
vedettynä kahden pisteen välille. Hän kysyi: &quot;Mikä tuo on?&quot;Ihmiset sanoivat sen 
olevan Zainabia [bint Jahshia] varten, joka tullessaan hyvin väsyneeksi piteli 
siitä kiinni (voidakseen seistä rukouksessa). Profeetta (SAAS) sanoi: &quot;Ottakaa 
köysi pois. Teidän tulisi rukoilla niin kauan kuin olette pirteitä, ja kun 
väsytte ja uuvutte, teidän tulisi asettua makuulle lepäämään.&quot; Tämän ovat 
kertoneet al-Bukhari ja Muslim. </p>
<p>Kenenkään ei pitäisi rasittaa itseään liikaa yörukouksilla ja rukoilla vain 
sen verran kuin on kohtuullista, eikä luopua siitä kokonaan, jos siihen ei ole 
jotakin tärkeää syytä. Aisha kertoo Allahin lähettilään (SAAS) sanoneen: &quot;Tehkää 
(hyviä) tekoja kykynne mukaan, sillä kautta Allahin, Allah ei väsy antamaan 
palkkioita, jos te ette väsy tekemään hyviä tekoja.&quot; Tämän on kertonut 
al-Bukhari ja Muslim. </p>
<p>Al-Bukhari ja Muslim myös kertovat Aishalta kuultuna, että Allahin 
lähettiläältä (SAAS) kysyttiin: &quot;Mikä on Allahin eniten rakastama teko?&quot; Hän 
vastasi: &quot;Sellainen, joka tehdään säännöllisesti, vaikka teko olisi pienikin.&quot; 
Ja Muslim kertoo Aishan sanoneen: &quot;Allahin lähettiläs oli säännöllinen 
teoissaan, ja jos hän teki jotakin, hän teki sen säännöllisesti.&quot; </p>
<p>Abdullah ibn Umar kertoo Allahin lähettilään (SAAS) sanoneen: &quot;Oi Abdullah, 
älä tule sen ja sen kaltaiseksi, joka ennen teki tahajjud-rukoukset ja sitten 
lopetti niiden rukoilemisen.&quot; Tämän ovat kertoneet al-Bukhari ja Muslim. </p>
<p>Al-Bukhari ja Muslim myös kertovat Abdullah ibn Masuudin välittämänä, että 
profeetalle, sallallahu aleihi wasallam, oli mainittu erään miehen nukkuneen 
aamuun asti. (Siihen) hän sanoi: &quot;Saatana on virtsannut tuon miehen korviin.&quot; 
Kerrotaan myös Salim ibn Abdullahin kuulleen isältään, että Allahin lähettiläs 
(SAAS) oli sanonut tälle: &quot;Abdullah olisi hyvä mies, jos hän rukoilisi 
tahajjud-rukoukset.&quot; Salim sanoi: &quot;Sen jälkeen Abdullah ei nukkunut öisin kuin 
lyhyen aikaa.&quot; </p>
</font><strong>
<p>Osa 2, sivu 24a: Suositeltava aika tahajjudille </p>
</strong><font FACE="Arial Unicode MS">
<p>Salatul Layil voidaan rukoilla yön alussa, sen keskellä tai sen 
jälkimmäisessä osassa, mutta pakollisen salatul ishan jälkeen. </p>
<p>Kuvaillessaan profeetan, sallallahu aleihi wasallam, salahia Anas sanoi: &quot;Jos 
halusimme nähdä hänen rukoilevan yön aikana, voimme nähdä hänen rukoilevan. Jos 
halusimme nähdä hänen nukkuvan yön aikana, voimme nähdä hänen nukkuvan. Ja 
joskus hän paastosi niin monta päivää, että luulimme, ettei hän lopettaisi 
paastoamista siinä kuussa. Ja jos hän oli paastoamatta (niin monta päivää), että 
luulimme, ettei hän paastoaisi koko kuukautena.&quot; Tämän ovat kertoneet Ahmad, 
al-Bukhari ja an-Nasai. </p>
<p>Tästä aiheesta Ibn Hajar kommentoi: &quot;Ei ollut mitään määrättyä aikaa, jolloin 
profeetta, sallallahu aleihi wasallam, rukoili yörukouksen, mutta hän teki aina 
siten kuin hänelle oli helpointa.&quot;</p>
</font><strong>
<p>Osa 2, sivu 25: Paras aika tahajjudille </p>
</strong><font FACE="Arial Unicode MS">
<p>On paras viivyttää tätä rukousta yön loppuosaan. Abu Huraira kertoo Allahin 
lähettilään (SAAS) sanoneen: &quot;Herramme laskeutuu alimpaan taivaaseen yön 
viimeisenä kolmanneksena kysyen: ’Kuka puhuu minulle, jotta voisin vastata 
hänelle? Kuka pyytää minulle jotakin, jotta voisin antaa sen hänelle? Kuka 
pyytää anteeksiantoani, jotta voisin antaa hänelle anteeksi?&quot; Tämän on kertonut 
luotettavien ryhmä. </p>
<p>Amr ibn Abasa kertoo kuulleensa profeetan (SAAS) sanoneen: &quot;Lähimmäksi 
Herraansa orja pääsee keskellä yön loppuosaa. Jos voit olla niiden joukossa, 
jotka muistavat Allahia, Ylhäistä, tuohon aikaan, tee niin.&quot; Tämän on kertonut 
al-Hakim, jonka luokitus sille on sahih Muslimin standardien mukaan, sekä 
at-Tirmidhi, joka sanoo sen olevan hasan sahih. An-Nasai ja Ibn Khuzaima myös 
tallensivat sen. </p>
<p>Abu Muslim kysyi Abu Zharrilta: &quot;Millainen yörukous on paras?&quot; Hän sanoi: 
&quot;Kysyin Allahin lähettiläältä samaa kuin sinä kysyit minulta, ja hän sanoi: ‘He 
said: &quot;I asked the Messenger of Allah the same that you asked me and he said, 
'(Sellainen) joka tehdään keskellä yön jälkimmäistä puoliskoa, ja hyvin harvat 
tekevät sen.&quot; Tämän on kertonut Ahmad ja sen ketju on hyvä. </p>
<p>Abdullah ibn Amr kertoo profeetan (SAAS) sanoneen: &quot;Allahin eniten rakastama 
paasto on Daavidin paasto. Ja Allahin eniten rakastama rukous on Daavidin 
rukous. Hän nukkui puoli yötä, rukoili sitten seuraavan kolmanneksen yötä ja 
sitten nukkui viimeisen yön kuudenneksen. Ja hän paastosi yhtenä päivänä, mutta 
ei paastonnut seuraavana.&quot; Tämän on kertonut luotettavien ryhmä paitsi 
at-Tirmidhi. </p>
<p>Tahajjudissa suoritettava rakamäärä: Tahajjud-rukoukseen ei vaadita tiettyä 
rakat-lukumäärää eikä liioin ole mitään enimmäismäärää, jonka voisi rukoilla. Se 
on täydellinen, vaikka henkilö rukoilisi vain yhden rakan witriä pakollisen 
iltarukouksen jälkeen. </p>
<p>Samura ibn Jundub sanoo: &quot;Allahin lähettiläs määräsi meidät rukoilemaan 
yöllä, vähän tai paljon, ja tekemään tekemään rukouksen lopusta witrin.&quot;Tämän 
ovat kertoneet at-Tabarani ja al-Bazzar. </p>
<p>Anas kertoo Allahin lähettilään (SAAS) sanoneen: &quot;Rukous minun moskeijassani 
vastaa kymmentätuhatta rukousta (muualla). Ja rukous kielletyssä moskeijassa 
vastaa sataatuhatta rukousta (muualla). Ja rukous taistelukentällä vastaa 
miljoonaa rukousta (muualla). Ja enemmän kuin yksikään noista on kaksi rakaa, 
jotka (Allahin) orja rukoilee keskellä yötä.&quot; Tämän ovat kertoneet Abu 
ash-Shaikh, Ibn Hibban teoksessaan ath-Thawab ja al-Munzhiri kirjassaan 
at-Targhib watTarhib vaikenee siitä. </p>
<p>Iyas ibn Muawiyya al-Mazni kertoo profeetan, sallallahu aleihi wasallam, 
sanoi: &quot;Yörukous tulisi totisesti rukoilla, vaikka se veisi vain saman ajan kuin 
lampaan lypsäminen. Ja kaikki, mikä tulee pakollisen ishan jälkeen, on 
tahajjud.&quot; Tämän on kertonut at-Tabarani ja kaikki sen kertojat ovat 
luotettavia, paitsi Muhammad ibn Ishaq. </p>
<p>Ibn Abbas kertoo: &quot;Mainitsin tahajjud-rukouksen ja jotkut ihmiset kertoivat 
profeetan, sallallahu aleihi wasallam, sanoneen: &quot;Se voi kestää puolet yöstä, 
kolmanneksen yöstä, neljänneksen yöstä tai osan siitä ajasta, joka kuluu kamelin 
tai lampaan lypsämiseen.&quot; </p>
<p>Ibn Abbas myös kertoo, että profeetta käski ja rohkaisi heitä niin paljon 
tekemään tahajjud-rukous, että hän jopa sanoi: &quot;Teidän tulisi suorittaa salatul 
layil, vaikka se olisi vain yksi raka.&quot; Tämän on kertonut at-Tabarani 
kirjoituksissaan al-Kabir ja al-Awsat. </p>
</font><strong>
<p>Osa 2, sivu 26: On suositeltavaa rukiolla yksitoista tai kolmetoista rakaa 
tahajjudissa </p>
</strong><font FACE="Arial Unicode MS">
<p>Henkilö voi valita, rukoileeko kaiken yhdessä vai jakaako sen osiin. Aisha 
sanoo: &quot;Allahin lähettiläs ei koskaan rukoillut enempää kuin yksitoista rakaa, 
ei Ramadanina eikä muulloin. Hän rukoili neljä rakaa, älkääkä kysykö niiden 
erinomaisuudesta tai pituudesta. Sitten hän rukoili kolme rakaa. Minä kysyin: 
’Oi Allahin lähettiläs, nukutko sinä ennen witrin rukoilemista?’ Hän vastasi: 
‘Oi Aisha, silmäni nukkuvat, mutta sydämeni ei nuku.’Tämän ovat kertoneet 
al-Bukhari ja Muslim, joka kertoo myös al-Qasim ibn Muhammadin sanoneen, että 
hän kuuli Aishan lausuvan: &quot;Allahin lähettilään rukous yöllä oli kymmenen rakaa 
ja sitten teki witrin yhdellä rakalla.&quot; </p>
</font><strong>
<p>Osa 2, sivu 26a: Qadan suorittaminen menetetyn tahajjudin korvaamiseksi </p>
</strong><font FACE="Arial Unicode MS">
<p>Muslim kertoo Aishan sanoneen: &quot;Jos profeetta, sallallahu aleihi wasallam, 
menetti yörukouksen kipujen tai jonkin muun syyn takia, hän rukoili kaksitoista 
rakaa päivällä.&quot; </p>
<p>Umar kertoo profeetan, sallallahu aleihi wasallam, sanoneen: &quot;Sen, joka 
nukkumalla menettää koko (yörukouksensa) tai osan siitä, tulisi rukoilla se 
aamu- ja keskipäivän rukousten välillä, ja se lasketaan hänelle kuin hän olisi 
rukoillut yöllä.&quot; Tämän on kertonut luotettavien ryhmä, paitsi al-Bukhari. </p>
</font>

<br><br><hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
