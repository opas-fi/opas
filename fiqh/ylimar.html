<html>

<head>
    <meta charset="UTF-8">
<title>Fiqh</title>
<link href="style.css" rel="stylesheet" type="text/css">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, Osa 2: Ylimääräiset rukoukset </p>
</b></font><strong>
<p>Osa 2, sivu 1a: Niiden merkitys </p>
</strong><font FACE="Arial Unicode MS">
<p>At-tatawwu eli nawafil- tai ylimääräiset rukoukset on säädetty korvaamaan 
mahdollisia puutteita fard salahin (pakollisten rukousten) suorittamisessa. 
Salahissa on hyviä merkityksiä, joita missään muussa palvontamuodossa ei ole. 
Abu Huraira kertoo profeetan (SAAS) sanoneen: &quot;Ensimmäinen asia, josta ihmiset 
joutuvat tilille Ylösnousemuksen päivänä, on rukoukset. Herramme sanoo 
enkeleille, vaikka Hän tietää itse paremmin: Tarkastakaa palvelijani rukous, 
suorittiko hän sen kunnolla vai oliko siinä huolimaton. Ja jos hän suoritti sen 
kunnolla, se lasketaan hänen hyväkseen, mutta jos hän laiminlöi sitä millään 
tavoin, Allah sanoo: Katsokaa, onko palvelijallani ylimääräisiä rukouksia. Jos 
hänellä on yhtään ylimääräisiä rukouksia, Allah sanoo: Korvatkaa puutteet 
palvelijani pakollisissa rukouksissa hänen ylimääräisillä rukouksillaan. Sen 
jälkeen kaikkia hänen tekojaan tutkitaan samalla tavalla.&quot; (Abu Dawud). </p>
<p>Abu Umama kertoo profeetan (SAAS) sanoneen: &quot;Allah ei kuuntele mitään muuta 
orjaltaan niin kuin hän kuuntelee niitä kahta rakaa (rukouksessa), jotka hän 
tekee. Armo laskeutuu palvelijan pään päälle niin kauan kuin hän pysyy 
rukouksessa.&quot; (Ahmad ja at-Tirmidhi). As-Sayuti luokittelee sen määreellä sahih. 
Teoksessa al-Muwatta Malik sanoo: &quot;Olen kuullut, että profeetta (SAAS) on 
sanonut: ‘Yritä pysyä suoralla tiellä, vaikka et voikaan tehdä sitä 
täydellisesti; ja tiedä, että parhaimpia teoistasi on salah, ja ainoastaan 
(todellinen) uskova säilyttää wudunsa.&quot; Muslim kertoo Rabia ibn Malik al-Aslami 
kuulleen profeetan (SAAS) sanoneen: &quot;Pyydä (mitä vain).&quot; Rabia sanoi: &quot;Pyydän, 
että saisin olla seuralaisesi Paratiisissa.&quot; Profeetta (SAAS) sanoi: &quot;Onko 
muuta?&quot; Rabia sanoi: &quot;Siinä kaikki.&quot; Profeetta (SAAS) sanoi hänelle: &quot;Auta 
sitten minua polvistumalla paljon (i.e. tekemällä ylimääräisiä rukouksia).&quot; </p>
</font><strong>
<p>Osa 2, sivu 2: Ylimääräisten rukousten tekeminen omassa kodissa </p>
</strong><font FACE="Arial Unicode MS">
<p>Ahmad ja Muslim kertovat Jabirin kuulleen, että Allahin lähettiläs (SAAS) 
sanoi: &quot;Jos joku teistä suorittaa rukouksensa moskeijassa, hänen tulisi rukoilla 
myös kotonaan, sillä Allah on tehnyt rukoilemisesta kotona (hänelle) keinon 
parantaa itseään.&quot; Ahmad kertoo Umarin kuulleen, että Allahin lähettiläs (SAAS) 
sanoi: &quot;Miehen nawafil salah kodissaan on valo ja joka tahtoo, hänen pitäisi 
valaista kotinsa.&quot; </p>
<p>Abdullah ibn Umar kertoo profeetan (SAAS) sanoneen: &quot;Tehkää osa 
rukouksistanne kotonanne älkääkä tehkö kodeistanne hautoja.&quot; Tämän ovat 
toistaneet Ahmad ja Abu Dawud. Abu Dawud kertoo Zaid ibn Thabitilta 
luotettavasti lainattuna, että Allahin lähettiläs (SAAS) sanoi: &quot;Henkilön salah 
hänen kotonaan on parempi hänen salahinsa minun moskeijassani, paitsi fard 
salah.&quot; Tämä hadith todistaa, että on parempi suorittaa nawafil-rukouksensa 
kotonaan, sillä kotona tehdyt rukoukset ovat paremmat kuin moskeijassa tehdyt. 
An-Nawawi sanoo: &quot;Profeetta, sallallahu aleihi wasallam, kehotti suorittamaan 
nawaflin kotona, sillä tällöin rukoukset ovat yksityisempiä, niillä on pienempi 
vaara tulla tehdyksi näyttämisen halusta ja ne voivat olla puhtaampia virheistä, 
jotka pyyhkivät hyviä tekoja pois. Edelleen tämä on siunaukseksi kodille, sillä 
armo ja enkelit laskeutuvat sen ylle, kun taas Saatana pakenee sieltä.&quot; </p>
</font><strong>
<p>Osa 2, sivu 2a: Ylimääräiset rukoukset, niiden pidentäminen </p>
</strong><font FACE="Arial Unicode MS">
<p>On suositeltavaa pidentää resitoimista rukoilemalla monta rakaa. Luotettavien 
ryhmä, paitsi Abu Dawud, kertoo al-Mughirah ibn Shubahin sanoneen: &quot;Profeetta, 
sallallahu aleihi wasallam, seisoi rukoilemassa, kunnes hänen jalkansa tai 
säärensä turposivat. Kun häneltä kysyttiin tästä, hän sanoi: ’Enkö olisi 
kiitollinen orja?&quot; Abu Dawud kertoi Abdullah ibn Hubshi al-Khathamin sanoneen, 
että profeetalta (SAAS) kysyttiin: &quot;Mikä on paras teko?&quot; Hän sanoi: &quot;Qiyaamin 
(rukouksen seisomisen) pidentäminen.&quot; Sitten häneltä kysyttiin: &quot;Mikä on parasta 
hyväntekeväisyyttä?&quot; Hän vastasi: &quot;Sellaisen uhraus, jolla on vähän annettavaa.&quot; 
Sitten kysyttiin: &quot;Mikä on paras muutto?&quot; Hän vastasi: &quot;Muuttaminen pois siitä, 
minkä Allah on kieltänyt?&quot; Sitten kysyttiin: &quot;Mkä on paras jihad?&quot; Hän vastasi: 
&quot;Kun joku kamppailee monijumalaisia vastaan omaisuudellaan ja sielullaan.&quot; He 
kysyivät: &quot;Millainen on kunniallisin kuolema?&quot; Hän vastasi: &quot;Sen, jonka veri 
vuotaa ja jonka hevonen haavoittuu.&quot; </p>
</font><strong>
<p>Osa 2, sivu 3: On sallittua suorittaa ylimääräisiä rukouksia julusissa 
(istuen) </p>
</strong><font FACE="Arial Unicode MS">
<p>On hyväksyttävää tehdä nawafil istuen, vaikka henkilö pystyisi seisomaan. On 
myös sallittua suorittaa osa näistä rukouksista istuen ja osa seisten, vaikka se 
kaikki sisältyisi yhteen rakaan (i.e. henkilö istuu osan ensimmäisestä rakasta 
ja sitten seisoo loput siitä, tai päinvastoin). Kaikki tämä on hyväksyttävää 
eikä siinä ole mitään moitittavaa. Henkilö voi istua siten kuin tahtoo, vaikka 
onkin suositeltavinta istua risti-istunnassa. Muslim kertoo Alqaman kysyneen 
Aishalta: &quot;Kuinka profeetta (SAAS) teki kaksi rakaa istuallaan?&quot; Hän vastasi: 
&quot;Hän resitoi istuen ja kun hän halusi tehdä rukun, hän nousi seisomaan ja 
kumartui.&quot;Ahmad, Abu Dawud, at-Tirmidhi, an-Nasai ja Ibn Maja kertovat hänen 
sanoneen: &quot;En koskaan nähnyt Allahin lähettilään istuvan resitoidessaan 
yörukouksessa, ennen kuin hän tuli vanhaksi. silloin hän istui, kunnes jäljellä 
oli kolme- tai neljäkymmentä jaetta resitoinnista, jolloin hän nousi seisomaan, 
resitoi loppuun ja teki rukun…&quot; </p>
</font><strong>
<p>Osa 2, sivu 3a: Erityyppiset nawafil-rukoukset </p>
</strong><font FACE="Arial Unicode MS">
<p>Nawafil voidaan jakaa kahteen tyyppiin: yleisiin ja ja erityisiin rukouksiin. 
Termillä nawafil kutsutaan niitä rukouksia, joita tehdään fard salahin lisäksi, 
kuten profeetta (SAAS) teki. </p>
<p>An-Nawawi sanoo: &quot;Jos joku päättää tehdä nawafil-rukouksia eikä tee mitään 
aikomusta rukoilla tiettyä (rakat) määrää, hän voi päättää rukoilun yhden rakan 
jälkeen tai tehdä kaksi rakaa tai lisätä sen kolmeen tai sataan tai tuhanteen 
rakaan, ja niin edelleen. Jos hän rukoilee jonkin rakamäärän tietämättä, kuinka 
monta niitä oli, ja sitten päättää rukouksensa, hänen salahinsa on silti 
pätevä.&quot; Tästä ei ole mielipide-eroavaisuuksia. Shafilaiset ovat yhtä mieltä 
siitä ja ash-Shafilta on tästä kertova teksti. </p>
<p>Al-Baihaqilla on kertojaketjuineen lainaus, jonka mukaan Abu Zharr rukoili 
monta rakaa ja sitten lopetti salahinsa. Al-Ahnaf ibn Qais kysyi häneltä: 
&quot;Tiedätkö, lopetitko parittomaan vai parilliseen lukuun?&quot; Hän vastasi: &quot;Vaikka 
en tietäisi, Allah tietää. Kuulin ystäväni Abu al-Qasimin sanovan: ‘Ei yksikään 
orja tee sajdahia Allahille ilman, että Allah korottaa hänet asteella ja pyyhkii 
pois hänen syntejään sen ansiosta.&quot; Tämän on kertonut ad-Darimi teoksessaan 
Musnad, ja sen ketju on sahih, mutta huomattakoon, että sen yhden kertojan 
luotettavuudesta on erimielisyyttä. </p>
<p>Erityisiin nawafil-rukouksiin viitataan termillä al-sunan ar-ratibah, eli 
sunnarukoukset, joilla on määrätty järjestys, lukumäärä ja niin edelleen. Näihin 
lukeutuvat fajrin, duhrin, asrin, maghribin ja ishan sunnarukoukset. </p>
</font><strong>
<p>Osa 2, sivu 4: Fajrin kaksi rakaa </p>
</strong><font FACE="Arial Unicode MS">
<p>On joukko haditheja, jotka korostavat aamunkoiton sunnarukousten tekemisen 
palkintoa. Esimerkiksi: Aisha kertoo profeetan (SAAS) sanoneen kahdesta rakasta 
ennen fajria &quot;Ne ovat rakkaammat minulle kuin koko maailma.&quot; Tämän ovat 
kertoneet Ahmad, Muslim ja at-Tirmidhi. Abu Huraira kertoo profeetan (SAAS) 
sanoneen: &quot;Älkää hylätkö fajrin kahta rakaa, vaikka teitä vastaan hyökkäisi 
ratsuväki.&quot; Tämän vahvistavat Ahmad, Abu Dawud, al-Baihaqi ja at-Tahawi. 
Hadithin viesti on se, että fajrin kahta rakaa ei tule jättää tekemättä mistään 
syystä, ei edes vihollisen hyökätessä eikä mitä hankalimmissa olosuhteissa. 
Aisha sanoo: &quot;Allahin lähettiläs (SAAS) ei ollut niin tarkka mistään 
ylimääräisistä rukouksista, kuin hän oli kahden rakan rukoilemisesta ennen 
salatul fajria.&quot;Tämän ovat kertoneet al-Bukhari, Muslim, Ahmad ja Abu Dawud. Hän 
myös kertoo profeetan (SAAS) sanoneen: &quot;Kaksi rakaa ennen fajria ovat parempaa 
kuin tämä maailma ja kaikki mitä siinä on.&quot; Tämän ovat kertoneet Ahmad, Muslim, 
at-Tirmidhi ja an-Nasai. Ahmad ja Muslim kertovat hänen myös sanoneen: &quot;En ole 
koskaan nähnyt hänen (profeetan, SAAS) kiirehtivän niin innokkaasti hyviin 
tekoihin kuin hän kiirehti rukoilemaan kaksi rakaa ennen aamurukousta.&quot; </p>
</font><strong>
<p>Osa 2, sivu 4a: Niiden suorittaminen nopeasti </p>
</strong><font FACE="Arial Unicode MS">
<p>On tunnettua, että profeetta (SAAS) lausui hyvin lyhyen resitaation kahdessa 
rakassa ennen aamunkoittoa. Hafsa kertoo: &quot;Profeetta rukoili kaksi rakaa ennen 
fajria minun talossani ja hän teki sen hyvin nopeasti.&quot; Nafi toteaa: &quot;Abdullah 
[Ibn Umar] teki sen myös hyvin nopeasti.&quot; Tämän ovat kertoneet Ahmad, al-Bukhari 
ja Muslim. Aisha kertoo: &quot;Profeetta rukoili kaksi rakaa ennen aamurukousta 
talossani niin nopeasti, että ihmettelin, oliko hän resitoinut Fatihan niissä 
vai ei.&quot; Tämän ovat kertoneet Ahmad ja muita. Hän sanoi myös: &quot;Kun profeetta 
rukoili kaksi rakaa ennen aamurukousta, arvioin hänen resitointinsa kestoksi 
ajan, joka kuluu al-Fatihan lausumiseen.&quot; Tämän ovat kertoneet Ahmad, an-Nasai, 
al-Baihaqi, Malik ja at-Tahawi. On suositeltavaa resitoida samaa, mitä on 
kerrottu profeetan (SAAS) sanoneen: Aisha kertoo, että profeetta (SAAS) lausui 
hiljaa seuraavaa kahdessa rakassa ennen salatul fajria: </p>
<p>&quot;Sano: »Te, jotka ette usko!&quot; (al-Kafiruun 1) ja &quot;Sano: Hän, Jumala on yksi.&quot; 
(al-Ikhlaas 1) </p>
<p>Tämän ovat kertoneet Ahmad ja at-Tahawi. Hän resitoi ne al-Fatihan jälkeen, 
sillä eihän ole rukousta ilman al-Fatihan lausumista, kuten aiemmin on todettu. 
Hän kertoo myös profeetan (SAAS) sanoneen: &quot;Nämä ovat kaksi kaikkein siunatuinta 
suuraa&quot; ja hän resitoi ne kahdessa rakassa ennen aamurukousta. Tämän ovat 
kertoneet Ahmad ja Ibn Maja. Jabir kertoo, että eras mies seisoi rukoillakseen 
kaksi rakaa ennen aamurukousta ja lausui: &quot;Sano: »Te, jotka ette usko!&quot; 
ensimmäisessä rakassa, kunnes pääsi suuran loppuun. Profeetta (SAAS) sanoi: &quot;Tuo 
orja tuntee Herransa.&quot; Toisessa rakassa hän lausui: &quot;Sano: Hän, Jumala on yksi…&quot; 
suuran loppuun. Profeetta (SAAS) sanoi: &quot;Tuo (Allahin) orja uskoo Herraansa.&quot; 
Talha sanoi: &quot;Rakastan lausua noita kahta suuraa niissä kahdessa rakassa.&quot; Tämän 
ovat kertoneet Ibn Hayyan ja at-Tabarani. Ibn Abbas kertoo, että profeetta 
(SAAS) resitoi seuraavaa kahdessa rakassa ennen aamurukousta: &quot;Sano: »Me uskomme 
Jumalaan, siihen, mitä on ylhäältä ilmoitettu meille&quot;(al-Imran 83) ja samoin 
suurasta al-Imran: 'Te Pyhän kirjan omistajat, tulkaa yhteisymmärrykseen meidän 
kanssamme&quot;(al-Imran 63) Tämän on kertonut Muslim. </p>
</font><strong>
<p>Osa 2, sivu 5: Fajrin ensimmäinen raka </p>
</strong><font FACE="Arial Unicode MS">
<p>Ensimmäisessä rakassa, al-Fatihan jälkeen, hän resitoi jakeen &quot;Sano: »Me 
uskomme Jumalaan, siihen, mitä on ylhäältä ilmoitettu meille ja mitä on 
ilmoitettu Aabrahamille, Ismaelille, Iisakille ja Jaakobille sekä (Israelin) 
sukukunnille, siihen, mitä Mooses, Jeesus ja profeetat ovat saaneet Herraltansa; 
me emme tee mitään erotusta heidän välillään, ja Hänen tahtoonsa ja 
johdatukseensa olemme alistuneet.&quot; (al-Imran 83)</p>
</font><strong>
<p>Osa 2, sivu 5a: Fajrin toinen raka </p>
</strong><font FACE="Arial Unicode MS">
<p>Toisessa rakassa hän resitoi: &quot;Sano (juutalaisille ja kristityille) : »Te 
Pyhän kirjan omistajat, tulkaa yhteisymmärrykseen meidän kanssamme (uskonnon 
asiasta), että meillä olisi samoin kuin teilläkin, ettemme palvele muuta kuin 
ainoata Jumalaa emmekä aseta ketään Hänen rinnalleen, emmekä kukaan pidä 
toistamme herrana, (emme pidä herrana ketään muuta) paitsi Jumalaa.» Jos he 
kääntyvät pois, niin sanokaa: »Olkaa todistajina, että me olemme Jumalalle 
alamaisia!» (al-Imran 63)</p>
<p>Hän myös kertoo, Abu Dawudin tallentamassa versiossa, että ensimmäisessä 
rakassa profeetta (SAAS) resitoi: &quot; Sano: »Me uskomme Jumalaan...&quot; (al-Imran 63)</p>
<p>Toisessa rakassa hän resitoi: &quot; Ja kun Jeesus havaitsi heissä epäuskoa, sanoi 
hän: »Ketkä haluavat olla minun seuraajiani Jumalan työssä?» Opetuslapset 
vastasivat: »Me olemme Jumalan seuraajia, . . . &quot; (al-Imran 51)</p>
<p>Aishan kertomuksesta, joka mainittiin aiemmin, voi päätellä, että on 
sallittua resitoida vain al-Fatiha kussakin rakassa.</p>
<p></p>
</font><strong>
<p>Osa 2, sivu 6: Pyyntörukoukset kahden sunnarakan jälkeen ennen fajrin 
rukousta </p>
</strong><font FACE="Arial Unicode MS">
<p>An-Nawawi sanoo teoksessa al-Azhkar: &quot;Ibn as-Sannin kirjassa on kerrottu Abu 
al-Malihilta kuultuna (jonka nimi oli Aamr ibn Usamah) hänen isänsä 
valtuutuksella, että hänen isänsä oli rukoillut kaksi aamurukouksen rakaa (ennen 
salatul fajria) ja profeetta (SAAS) oli rukoillut kaksi rakaa hänen lähellään, 
ja hän oli kuullut profeetan sanovan, istuessaan: </p>
<p>'Oi Allah, Jibrilin, Israfilin, Mikailin ja Muhammedin Herra, etsin turvaa 
Sinusta tulelta&quot; …kolme kertaa. </p>
<p>Hän myös kertoo Anasin kuulleen profeetan (SAAS) sanovan: &quot;Joka sanoo 
perjantaiaamuna ennen salatul fajria: 'Etsin Allahin anteeksiantoa, ei ole muuta 
jumalaa kuin Hän, Elävä, Elättäjä, ja kadun Hänen edessään’ kolme kertaa, hän 
saa Allahilta syntinsä anteeksi, vaikka ne olisivat yhtä runsaat kuin meren 
vaahto.&quot; </p>
</font><strong>
<p>Osa 2, sivu 6a: Makuulle asettuminen kahden fajrin sunnarakan jälkeen </p>
</strong><font FACE="Arial Unicode MS">
<p>Aishah sanoo: &quot;Kun profeetta oli rukoillut kaksi fajrin (sunna) rakaa, hän 
asettui makuulle oikealle kyljelleen.&quot; Tämän on kertonut luotettavien ryhmä. He 
myös kertovat hänen raportoineen: &quot;Kun Allahin lähettiläs oli rukoillut kaksi 
(sunna) rakaa ennen fajria, hän meni makuulle, jos olin unessa tai puhui 
minulle, jos olin valveilla.&quot; </p>
<p>Tästä seikasta on melkoisesti erimielisyyttä. Ilmeisesti on suositeltavaa 
tehdä niin, jos henkilö rukoilee nämä sunnarakat omassa talossaan eikä 
moskeijassa. Ibn Hajar sanoo teoksessaan Fath al-Bari: &quot;Jotkut varhaisista 
oppineista olivat sitä mieltä, että on suositeltavaa tehdä niin, jos rukoilee 
omassa talossaan, mutta ei moskeijassa.&quot; Tämän on kertonut Ibn Umar. Jotkut 
oppineistamme vahvistavat tätä kantaa toteamalla, että ei ole todisteita 
profeetan (SAAS) koskaan tehneen niin moskeijassa. On myös aito kertomus Ibn 
Umarilta, että &quot;hän heitti pienillä kivillä kaikkia, jotka tekivät niin 
moskeijassa&quot;, ja tämän kertoi Ibn Abi Shaibah. Imaami Ahmadilta kysyttiin tästä 
ja hän sanoi: &quot;En tee niin, mutta jos joku tekee, se on hyvä.&quot; </p>
</font><strong>
<p>Osa 2, sivu 7: Fajrin sunnarakatien suorittaminen myöhässä </p>
</strong><font FACE="Arial Unicode MS">
<p>Abu Huraira kertoo profeetan (SAAS) sanoneen: &quot;Jolta jää tekemättä kaksi 
fajrin (sunna) rakaa ennen kuin aurinko nousee, (hänen) pitäisi rukoilla ne 
sitten.&quot; Tämän on kertonut al-Baihaqi. Sen ketjun an-Nawawi sanoo olevan hyvä.
</p>
<p>Qais ibn Umar kertoo menneensä aamurukoukseen ja tavanneensa profeetan (SAAS) 
rukoilemasta fajria. Vaikka Qais ei ollutkaan rukoillut sunnarukousta, hän 
liittyi profeettaan (SAAS) ja rukoili hänen kanssaan. Kun hän oli lopettanut 
salatul fajrin, hän rukoili kaksi rakaa (sunna) rukousta. Allah lähettiläs 
(SAAS) kulki hänen ohitseen ja tiedusteli: &quot;Mikä tuo rukous on?&quot; Qais kertoi 
hänelle, mitä oli tapahtunut. Profeetta (SAAS) vaikeni eikä sanonut mitään. 
Tämän ovat kertoneet Ahmad, Ibn Khuzaima, Ibn Hibban, at-Tirmidhi, Abu Dawud ja 
Ibn Maja. Al-Iraqi sanoo sen ketjun olevan hasan. </p>
<p>Ahmad, al-Bukhari ja Muslim kertovat Imran ibn Hussainilta kuultuna, että 
erään matkan aikana profeetta (SAAS) nukkui fajrin ajan ylitse, ja herättyään ja 
odotti auringon nousevan vähän ja sitten määräsi muaddhinin esittämään adhanin. 
Sitten profeetta (SAAS) rukoili fajrin sunnan, minkä jälkeen hän määräsi iqaman 
tehtäväksi ja rukoili salatul fajrin. Tämä hadith osoittaa selvästi, että 
henkilön on korvattava sunnarukous ennen tai jälkeen auringonnousun, riippumatta 
siitä, jäikö häneltä vain sunna tekemättä vai puuttuvatko sekä sunna että fard 
ja onko tähän kelvollista syytä vai ei. Se voidaan korvata yksinään tai yhdessä 
pakollisen aamurukouksen kanssa</p>
<p></p>
</font><strong>
<p>Osa 2, sivu 7a: Dhuhrin sunnarukous </p>
</strong><font FACE="Arial Unicode MS">
<p>On kerrottu, että dhuhrin sunnarakat ovat neljä, kuusi tai kahdeksan. </p>
</font><strong>
<p>Osa 2, sivu 7b: Neljää rakaa koskevat kertomukset </p>
</strong><font FACE="Arial Unicode MS">
<p>Ibn Umar sanoi: &quot;Opimme ja säilytimme profeetalta kymmenen rakaa 
(sunnarukouksia): kaksi ennen dhuhria ja kaksi sen jälkeen, kaksi maghribin 
jälkeen hänen talossaan, kaksi ishan jälkeen hänen talossaan ja kaksi rakaa 
ennen fajria.&quot; Tämän on kertonut al-Bukhari. </p>
<p>Al-Mughira ibn Sulaiman kertoi kuulleensa Umarin sanovan: &quot;Profeetta ei 
koskaan jättänyt tekemättä kahta rakaa ennen dhuhria ja kahta rakaa sen jälkeen, 
kahta rakaa maghribin jälkeen, kahta rakaa ishan jälkeen ja kahta rakaa ennen 
fajria.&quot; Tämän on kertonut Ahmad ja sen ketju on hyvä.</p>
<p></p>
</font><strong>
<p>Osa 2, sivu 8: Kuutta rakaa koskevat kertomukset </p>
</strong><font FACE="Arial Unicode MS">
<p>Abdullah ibn Shaqiq sanoi: &quot;Kysyin Aishalta profeetan rukouksesta ja hän 
sanoi: ‘Hän rukoili neljä rakaa ennen dhuhria ja kaksi sen jälkeen.&quot; Tämän ovat 
kertoneet Ahmad, Muslim ynnä muita. </p>
<p>Umm Habiba bint Abu Sufyan kertoo Allahin lähettilään (SAAS) sanoneen: &quot;Joka 
rukoilee kaksitoista rakaa päivällä ja yöllä, hänelle rakennetaan talo 
paratiisiin: neljä rakaa ennen dhuhria ja kaksi sen jälkeen, kaksi rakaa 
maghribin jälkeen, kaksi rakaa ishan jälkeen ja kaksi rakaa ennen fajria.&quot; Tämän 
on kertonut at-Tirmidhi, joka sanoi sen olevan hasan sahih. Muslim kertoo sen 
lyhyesti. </p>
<p></p>
</font><strong>
<p>Osa 2, sivu 8a: Kahdeksaa rakaa koskevat kertomukset </p>
</strong><font FACE="Arial Unicode MS">
<p>Umm Habiba kertoo profeetan (SAAS) sanoneen: &quot;Siltä, joka rukoilee neljä 
rakaa ennen dhuhria ja neljä sen jälkeen, Allah kieltää hänen lihaansa 
joutumasta tuleen.&quot; Tämän ovat kertoneet Ahmad, Abu Dawud, an-Nasai, Ibn Maja ja 
at-Tirmidhi, joka sanoo sen olevan sahih. </p>
<p>On kerrottu, että Abu Ayyub al-Ansari rukoili neljä rakaa ennen dhuhria. 
Ihmiset sanoivat hänelle: &quot;Jatkoit tuota rukousta liian kauan!&quot; Hän sanoi: &quot;Näin 
Allahin lähettilään (SAAS) tekevän niin. Kysyin siitä häneltä ja hän sanoi: ’Se 
on aika, jolloin taivaiden ovet avataan ja toivon, että hyvät tekoni nostetaan 
(taivaaseen) sen aikana.&quot; Tämän on kertonut Ahmad ja sen ketju on hyvä. </p>
</font><strong>
<p>Osa 2, sivu 8b: Neljän rakan ansiot ennen dhuhria </p>
</strong><font FACE="Arial Unicode MS">
<p>Aisha sanoi: &quot;Profeetta ei koskaan jättänyt rukoilematta neljää rakaa ennen 
dhuhria ja kahta rakaa ennen fajria missään tilanteessa.&quot; Tämän ovat kertoneet 
Ahmad ja al-Bukhari. Hänen kertomanaan on myös kuultu, että neljän rakan aikana 
hän pidensi qiyamia (sitä osaa, jolloin resitoidaan Koraania) ja teki rukun ja 
sujudin siinä täydellisesti. Ei ole ristiriitaa Ibn Umarin hadithin, joka toteaa 
profeetan (SAAS) rukoilleen kaksi rakaa ennen dhuhria, ja toisen hadithin 
välillä, jonka mukaan profeetta (SAAS) rukoili neljä rakaa ennen dhuhria. Ibn 
Hajar kirjoittaa teoksessa Fath al-Bari: &quot;On parasta katsoa niiden kuvailevan 
eri olosuhteita, eli että joskus hän rukoili kaksi rakaa ja toisinaan taas neljä 
rakaa. Jotkut sanovat sen johtuvan siitä, että moskeijassa hän rukoili vain 
kaksi rakaa ja kotonaan hän rukoili neljä rakaa. Toisaalta se voisi olla niin, 
että hän rukoili kaksi rakaa kotonaan ja sitten meni moskeijaan ja rukoili 
siellä vielä kaksi rakaa. Ibn Umar näki vain sen, mitä hän rukoili moskeijassa 
eikä mitä hän rukoili kodissaan, mutta Aisha oli perillä näistä molemmista. 
Ensimmäistä tulkintaa vahvistaa se, mitä Ahmad ja Abu Dawud kertoivat Aishan 
sanoneen, nimittäin että profeetta (SAAS) rukoili neljä rakaa kotonaan ennen 
dhuhria ja sitten hän lähti moskeijaan.&quot; </p>
<p>Abu Jafar at-Tabari sanoo: &quot;Useimmiten hän rukoili neljä rakaa ja silloin 
tällöin hän rukoili kaksi rakaa.&quot; Jos henkilö rukoilee neljä rakaa ennen tai 
jälkeen keskipäivän rukouksen, on suositeltavaa rukoilla ne kahdessa kahden 
rakan jaksossa, vaikka onkin sallittua yhdistää ne tekemällä vain yhden taslimin 
neljän rakan päätteeksi, sillä profeetta (SAAS) sanoi: &quot;Yön ja päivän rukoukset 
ovat kahden (rakan) yksikköjä.&quot; Tämän on kertonut Abu Dawud ja sen ketju on 
sahih.</p>
<p></p>
</font><strong>
<p>Osa 2, sivu 9: Dhuhrin menetetyn sunnan korvaaminen </p>
</strong><font FACE="Arial Unicode MS">
<p>Aisha kertoo, että jos profeetta (SAAS) menetti neljä rakaa ennen dhuhria, 
hän rukoili ne jälkeenpäin. Tämän on kertonut at-Tirmidhi, joka sanoo sen olevan 
hasan gharib. Ibn Maja kertoo hänen sanoneen: &quot;Jos profeetta menetti neljä rakaa 
ennen dhuhria, hän rukoili ne kahden dhuhrin jälkeisen rakan päätteeksi.&quot; </p>
<p>Edellä kerrottu pätee sunnarukousten korvaamiseen ennen dhuhria. Mitä tulee 
kahden dhuhrin jälkeisen sunnarakan korvaamiseen, siitä on seuraavat Ahmadin 
tallentamat kertomukset. </p>
<p>Umm Salama sanoo: &quot;Profeetta rukoili dhuhrin, ja sitten hän sai vähän varoja 
ja istuutui jakamaan niitä (ja jatkoi tämän tekemistä), kunnes muadhdhin esitti 
asrin adhanin. Hän rukoili asrin ja tuli luokseni, sillä oli minun päiväni, ja 
rukoili kaksi nopeata rakaa. Minä sanoin: ‘Mitä nuo rakat ovat, oi Allahin 
lähettiläs?’ Onko sinut määrätty tekemään ne?’ Hän sanoi: ‘Ei, ne ovat kaksi 
rakaa, jotka teen dhuhrin jälkeen, mutta minua pidätteli näiden varojen 
jakaminen, kunnes asrin adhan tehtiin, ja vihasin niiden menettämistä.&quot; Tämän 
ovat kertoneet al-Bukhari, Muslim ja Abu Dawud hiukan eri sanoin. </p>
<p></p>
</font><strong>
<p>Osa 2, sivu 9a: Maghribin sunna </p>
</strong><font FACE="Arial Unicode MS">
<p>On sunna rukoilla kaksi rakaa maghribin jälkeen. Aikaisemmin mainittiin Ibn 
Umarin kertoneen, että profeetta (SAAS) ei jättänyt niitä tekemättä. Mitä niiden 
sisältöön tulee, on suositeltavaa resitoida al-Fatihan jälkeen: &quot; Sano: »Te, 
jotka ette usko! (Kafiruun 1) ja &quot;Sano: »Hän, Jumala on yksi (al-Ikhlaas 1) 
salatul maghribin sunnarukouksessa. </p>
<p>Ibn Masuud sanoo: &quot;En osaa laskea, kuinka monesti kuulin Allahin lähettilään 
resitoivan kahdessa rakassa maghribin jälkeen ja kahdessa rakassa ennen fajria ’ 
Sano: »Te, jotka ette usko! (Kafiruun 1) ja &quot;Sano: »Hän, Jumala on yksi&quot; 
(al-Ikhlaas 1)&quot; Tämän ovat kertoneet Ibn Maja ja at-Tirmidhi. Jälkimmäisen 
luokitus sille on hasan. </p>
<p>On suositeltavaa rukoilla tämä sunnarukous kotona. Mahmud ibn Labid kertoo, 
että profeetta (SAAS) rukoili maghribin Abd al-Ashhalin heimon joukossa. 
Taslimin jälkeen hän kehotti heitä: &quot;Tehkää nämä kaksi rakaa taloissanne.&quot; Tämän 
ovat kertoneet Ahmad, Abu Dawud, at-Tirmidhi ja an-Nasai. On jo mainittukin, 
että profeetta (SAAS) rukoili ne kotonaan. </p>
</font><strong>
<p>Osa 2, sivu 10: Ishan sunna </p>
</strong><font FACE="Arial Unicode MS">
<p>On jo mainittu hadith, jonka mukaan profeetta (SAAS) rukoili kaksi rakaa 
ishan jälkeen. </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
