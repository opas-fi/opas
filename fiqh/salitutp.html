<html>

<head>
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, osa 3: Paaston aikana sallitut teot </p>
</b></font><font FACE="Arial Unicode MS">
<p>Seuraavat teot ovat sallittuja paastoavalle henkilölle: </p>
</font><strong>
<p>Osa 3, sivu 133d: Veden kaatamnen ylleen ja veteen upottautuminen </p>
</strong><font FACE="Arial Unicode MS">
<p>Abu Bakr ibn Abdurrahman kertoi kuulleensa useilta seuralaisilta, että he 
näkivät Allahin lähettilään (SAAS) kaatavan vettä päähänsä paastotessaan, janon 
tai äärimmäisen kuumuuden takia. Tämän ovat kertoneet Ahmad, Malik ja Abu Dawud 
ja sen ketju on sahih. </p>
<p>Al-Bukharin ja Muslimin kahdessa Sahihissa kerrotaan Aishan sanoneen, että 
profeetta (SAAS) nousi paastopäivän aamuna ja suoritti sitten ghuslin 
(täydellisen kylvyn). Jos kylpiessä vahingossa tulee nielleeksi vähän vettä, 
paasto on silti pätevä. </p>
</font><strong>
<p>Osa 3, sivu 134: Paastoaminen. Kajalin, silmätippojen tai jonkin muun aineen 
laittaminen silmiin </p>
</strong><font FACE="Arial Unicode MS">
<p>Nämä teot ovat sallittuja, vaikka siitä joutuisi vähän makua kurkkuun, koska 
silmistä ei johda reittiä vatsaan. Anas kertoi, että hän laittoi kajalia 
paastotessaan. Tämä on shafilaisten mielipide. Ibn al-Munzhir mainitsee, että 
saman kannan jakavat Ata, al-Hassan, an-Nakhai, al-Auai, Abu Hanifah, Abu Thaur 
ja Dawud. Se on kuultu seuraavilta seuralaisilta: Ibn Umar, Anas ja Ibn Abu 
Aufa. At-Tirmidhin mukaan profeetalta (SAAS) ei ole kuultu mitään autenttista 
tästä kysymyksestä. </p>
</font><strong>
<p>Osa 3, sivu 134a: Paastoaminen. Suuteleminen sille, joka kykenee hillitsemään 
itsensä </p>
</strong><font FACE="Arial Unicode MS">
<p>On vahvistettu Aishan sanoneen: &quot;Profeetta (SAAS) suuteli ja syleili 
paastotessaan, sillä hän kykeni parhaiten hillitsemaan halujaan.&quot; Umar sanoi: 
&quot;Olin kiihdyksissä erään kerran ja suutelin (vaimoani), kun paastosin. Menin 
profeetan (SAAS) luo ja sanoin: ‘Tänään tein hirvittävän teon – suutelin, vaikka 
olin paastoamassa.’ Profeetta (SAAS) kysyi: ‘Mitä ajattelet vedellä 
huuhtelemisesta paastotessa?’ Minä sanoin: ‘Siinä ei ole mitään väärää.’ 
Profeetta (SAAS) sanoi: ‘Mitä kysymyksesi sitten koski?&quot; Ibn al-Munzhir sanoo: &quot; 
Umar, Ibn Abbas, Abu Huraira, Aishah, Ata, ash-Shabi, al-Hassan, Ahmad ja Ishaq 
sallivat suutelemisen. Hanafilaiset ja shafilaiset sanovat sen olevan 
paheksuttavaa, jos se herättää henkilön haluja. Jos se ei tee sitä, se ei ole 
paheksuttavaa, vaikka onkin parempi välttää sitä.&quot; Ei ole mitään eroa vanhan tai 
nuoren miehen välillä tässä asiassa. Kysymys on siitä, herättääkö suutelu 
henkilön haluja. Jos niin on, se on paheksuttavaa. Jos ei, se ei ole 
paheksuttavaa, mutta sitä on parempi välttää. Ei ole eroa siinä, suudellaanko 
poskelle vai huulille ja niin edelleen. Käsin koskettamiseen tai syleilemiseen 
pätee sama sääntö. </p>
</font><strong>
<p>Osa 3, sivu 134b: Paastoaminen. Kaiken tyyppiset ruiskeet </p>
</strong><font FACE="Arial Unicode MS">
<p>Ruiskeet eivät riko henkilön paastoa, olivatpa ne ravitsemuksellisia tai vain 
lääkkeitä. Ei ole väliä, annetaanko ruiske suonensisäisesti vai ihon alle. Ei 
myöskään ole väliä, jos ruiskeena annettu aine joutuu vatsaan, koska se ei joudu 
sinne tavanomaista tietä (kuten ruoka).</p>
<p></p>
</font><strong>
<p>Osa 3, sivu 135: Paastoaminen. Kuppaaminen veren poistamiseksi </p>
</strong><font FACE="Arial Unicode MS">
<p>Profeetta (SAAS) antoi kupata itseään paastotessaan. Jos tämä kuitenkin 
heikentää paastoavaa henkilöä, se on paheksuttavaa. Thabit al-Bunani kysyi 
Anasilta: &quot;Piditkö pahana kuppausta paastoavalle henkilölle profeetan (SAAS) 
aikana?&quot; Hän vastasi: &quot;Emme (pitäneet), jos se ei tehnyt henkilöä heikoksi.&quot; 
Tämän ovat kertoneet al-Bukhari ja muita. Kirurginen leikkaus noudattaa samaa 
sääntöä kuin kuppaus. </p>
</font><strong>
<p>Osa 3, sivu 135a: Paastoaminen. Suun ja nenän huuhtelu </p>
</strong><font FACE="Arial Unicode MS">
<p>Nämä teot ovat yleisesti ottaen sallittuja, mutta on paheksuttavaa liioitella 
niitä (eli käyttää paljon vettä ja vetää sitä syvälle suuhun tai nenään 
paastotessa). Laqit ibn Sabra kertoi profeetan (SAAS) sanoneen: &quot;Liioitelkaa 
nenänne huuhtelemisessa, paitsi jos paastoatte.&quot; Tämän ovat kertoneet an-Nasai, 
Abu Dawud, at-Tirmidhi ja Ibn Maja. At-Tirmidhi sanoi sen olevan hasan sahih.
</p>
<p>Oppineet eivät pidä nenätippojen käyttöä hyvänä (tarkoittaen lääkkeen 
annostelua nenään) henkilön paastotessa, sillä heidän mielestään se rikkoo 
paaston. On hadith, joka tukee heidän mielipidettään. </p>
<p>Ibn Qudama kokoaa erilaiset mielipiteet tästä aiheesta: &quot;Jos kurlatessa tai 
huuhdellessa nenää puhdistautumistarkoituksessa (esimerkiksi rukousta varten) 
vettä joutuu tahattomasti kurkkuun, eikä se johdu liioittelusta, asiassa ei ole 
ongelmaa. Näin on al-Auzain, Ishaqin ja ash-Shafin erään lausuman mukaan, jonka 
on kertonut Ibn Abbas. Malik ja Abu Hanifa katsovat sen rikkovan paaston, koska 
silloin vettä joutuu vatsaan. Jos henkilö on tietoinen paastoamisestaan, se 
rikkoo hänen paastonsa, aivan kuten hän olisi juonut tarkoituksella. Ensimmäinen 
mielipide on vahvempi, koska (vesi) joutui kurkkuun ilman tarkoitusta tai 
liioittelua. Se on verrattavissa kärpäsen lentämiseen suuhun ja joutumiseen 
kurkkuun. Tämä erottaa sen tarkoituksellisesta teosta.&quot; </p>
</font><strong>
<p>Osa 3, sivu 135b: Asiat, joilta ei pysty välttymään, kuten oman syljen, tien 
pölyn, leijailevan jauhon ja niin edelleen nieleminen, eivät haittaa </p>
</strong><font FACE="Arial Unicode MS">
<p>Ibn Abbasin sääntö on seuraava: &quot;Ei ole pahaksi maistaa nestemäistä ruokaa 
tai jotakin, jota aikoo ostaa.&quot; Al-Hassanilla oli tapana pureskella 
saksanpähkinöitä pojanpojalleen, kun hän paastosi. Myös Ibrahim salli tämän. </p>
<p>Kumin pureskeleminen (ei samanlaisen kuin Länsimaissa on tapana, vaan 
sellaisen, jossa ei ole makeutta tai tuoksua) on paheksuttavaa. Kumi ei saa 
hienoutua palasiksi. Niitä, jotka sanovat sen olevan paheksuttavaa, ovat 
esimerkiksi ash-Shabi, anNakhai, hanafilaiset, shafilaiset ja hanbalilaiset. 
Aisha ja Ata sallivat pureskelun, sillä mitään ei joudu siitä vatsaan ja se on 
sama kuin jos laittaisi pikkukiviä suuhun, kunhan se ei pilkkoudu palasiksi. Jos 
palanen sitä irtaantuu ja joutuu vatsaan, se rikkoo paaston. </p>
<p>Ibn Taimiyyah sanoo: &quot;Tuoksujen haisteleminen ei vaaranna paastoa.&quot; 
Laajentaen aihetta hän sanoo: &quot;Mitä tulee kajaliin, ruiskeisiin, virtsaputkeen 
tiputettuihin liuoksiin (lääkintätarkoituksessa) sekä hermosto- ja vatsavammojen 
lääkintään, oppineiden kesken on jonkin verran erimielisyyttä. Jotkut sanovat, 
ettei mikään näistä riko paastoa, jotkut sanovat kaiken muun kuin kajalin 
rikkovan paaston, kun taas toiset sanovat kaiken muun kuin tippojen rikkovan 
paaston tai että kajal tai tipat eivät riko paastoa, mutta muut mainitut asiat 
rikkovat.&quot; Ibn Taimiyyah jatkaa: &quot;Ensimmäinen mielipide tästä kysymyksestä on 
paras. Kaikkein ilmeisin päätelmä on, että mikään niistä ei riko paastoa. Paasto 
on osa islamin uskontoa. Sekä maallikoilla että asiantuntijoilla on oltava 
tietämys siitä. Jos edellä mainitut asiat olisivat Allahin ja Hänen 
lähettiläänsä (SAAS) kieltämiä paastoavalle henkilölle, koska ne rikkovat hänen 
paastonsa, lähettilään (SAAS) olisi ollut tuotava se julki. Jos hän olisi sen 
tehnyt, hänen seuralaisensa olisivat sen tietäneet, ja välittäneet sen edelleen 
kaikille muslimeille. Koska kukaan ei ole kertoneet profeetalta (SAAS) 
kuulemaansa, ei luotettavaa eikä heikkoa hadthia, ei mursal- eikä 
musnad-muodossa, täytyy olla niin, että nämä asiat eivät mitätöi (paastoa).&quot; Hän 
sanoo myös: &quot;Jos sääntö koskisi kaikkia tai jotakin jokapäiväistä asiaa, 
profeetta (SAAS) olisi selvittänyt sen tavallisille ihmisille. On tunnettua, 
että kajalia käytettiin yleisesti, samoin kuin öljyjä, huuhteluja, suitsukkeita 
ja hajusteita. Jos ne rikkoisivat paaston, profeetta (SAAS) olisi maininnut ne, 
kuten hän mainitsi muita asioita (jotka rikkovat paaston). Koska hän ei tehnyt 
sitä, ne kuuluvat samaan luokkaan kuin öljyt, huuhtelut, suitsukkeet ja 
väriaineet. Suitsuke kulkeutuu nenään, päätyy päähän ja leviää elimistöön. 
Väriaineet ja öljyt imeytyvät ihoon ja virkistävät ruumista. Hajusteiden laita 
on samoin. Koska näitä ei ole (nimenomaisesti) kielletty paastoavalta 
henkilöltä, se osoittaa niiden olevan sallittuja paastoavalle, ja sama pätee 
kajaliin. Muslimit profeetan (SAAS) aikana saivat vammoja itselleen, joko 
jihadista tai muutoin, ja ruhjeita vatsaansa tai päähänsä. Jos se olisi 
lopettanut heidän paastonsa, tämä olisi selvitetty (profeetan, SAAS) toimesta 
heille. </p>
<p>Koska tämä ei ollut kiellettyä paastoavalle henkilölle, se ei voi rikkoa 
paastoa.&quot; Ibn Taimiyyah jatkaa: &quot;Kukaan ei nauti kajalia eikä aiheuta sen 
joutumista vatsaansa – ei nenänsä eikä suunsa kautta. Peräruiskeita ei myöskään 
käytetä ravintona. Itse asiassa ne helpottavat sen ulospääsyä, mikä on 
suolistossa eivätkä ne päädy vatsaan. Mitään lääkettä, jota käytetään vatsan tai 
pään vammojen hoitoon (ja jota otetaan suun kautta) ei rinnasteta ruokaan. Allah 
sanoo Koraanissa: ' Teidän, jotka uskotte, tulee paastota, samoin kuin piti 
paastota niidenkin, jotka ennen teitä elivät.' Profeetta (SAAS) sanoi: ‘Paasto 
on kilpi’ ja ‘Totisesti, Saatana syöksyy ruumiin lävitse kuin verenkierto 
(kehossa). Teidän tulee torjua sen hyökkäystä nälällä ja paastolla.’ Lisätäkseen 
tietoisuuttaan Allahista paastoava henkilö ei saa syödä eikä juoda, sillä ruoka 
ja juoma johtavat suonien täyttymiseen verellä, jossa Saatana kiertää (ihmisen 
kehossa). Syöminen ja juominen tekevät he helpommiksi Saatanalle, eivät 
peräruiskeet, kajal tai lääkkeet, jotka annostellaan peniksen kautta tai joita 
käytetään vatsa- ja aivovammojen hoitoon.&quot; </p>
</font><strong>
<p>Osa 3, sivu 137: Paastoaminen. Paastoava henkilö voi syödä, juoda ja olla 
aviollisessa yhteydessä fajriin asti </p>
</strong><font FACE="Arial Unicode MS">
<p>Jos jollakulla on ruokaa suussaan, kun fajr on alkanut, hänen tulisi sylkeä 
se ulos. Jos hän on yhtymässä (vaimoonsa) tuohon aikaan, hänen tulee 
välittömästi lopettaa. Jos hän tekee niin, hänen paastonsa on yhä pätevä. Jos 
hän jatkaa näitä toimia tuona aikana, hän on rikkonut paastonsa. Al-Bukhari ja 
Muslim kertovat Aishan kuulleen profeetan (SAAS) sanovan: &quot;Bilal esittää 
rukouskutsun, kun on vielä yö; siksi syökää ja juokaa, kunnes Ibn Umm Maktum 
kutsuu rukoukseen.&quot; </p>
</font><strong>
<p>Osa 3, sivu 137a: On sallittua paastoavalle henkilölle olla sukupuolisesti 
epäpuhdas aamulla (eli henkilöltä ei vaadita ghuslin suorittamista ennen fajria)
</p>
</strong><font FACE="Arial Unicode MS">
<p>Aishan hadith tästä asiasta on jo mainittu. </p>
</font><strong>
<p>Osa 3, sivu 137b: Naiset kuukautisten ja synnytyksen jälkeisen vuodon aikana
</p>
</strong><font FACE="Arial Unicode MS">
<p>Jos naisen kuukautiset tai synnytyksen jälkeinen vuoto loppuu yöllä, hän voi 
lykätä ghuslia aamuun ja silti paastota, mutta hänen pitää suorittaa ghusl ennen 
aamurukousta. </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
