<html>

<head>
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<font FACE="Arial Unicode MS" SIZE="5"><b>
<p>Fiqh-as-Sunnah, Osa 3: Qadrin yö </p>
</b></font><strong>
<p>Osa 3, sivu 144b: Sen hyvyys </p>
</strong><font FACE="Arial Unicode MS">
<p>Qadrin yö on vuoden voimallisin yö. Allah sanoo Koraanissa: &quot;Totisesti olemme 
ilmaissut sen siunattuna yönä. Mistäpä tietäisit, mikä Voiman yö on! Siunattu yö 
on arvokkaampi kuin tuhat kuukautta.&quot; (al-Qadr 1-3) Kaikki teot sen aikana, 
esimerkiksi Koraanin lausuminen, Allahin muisteleminen ja niin edelleen, ovat 
parempia kuin teot tuhantena kuukautena, joihin ei sisälly qadrin yötä.</p>
<p></p>
</font><strong>
<p>Osa 3, sivu 145: Qadrin yö. On suositeltavaa etsiä tuota yötä </p>
</strong><font FACE="Arial Unicode MS">
<p>On suositeltavaa etsiä tuota yötä Ramadanin viimeisten kymmenen päivän 
aikana, sillä profeetta (SAAS) yritti parhaansa mukaan etsiä sitä tuona aikana. 
Olemme jo maininneet, että profeetalla (SAAS) oli tapana valvoa kymmenenä 
viimeisenä yönä, herättää vaimonsa ja sitten pysyä loitolla heistä keskittyen 
palvontaan. </p>
</font><strong>
<p>Osa 3, sivu 145a: Qadrin yö. Mikä yö se on? </p>
</strong><font FACE="Arial Unicode MS">
<p>Oppineilla on erilaisia mielipiteitä siitä, milloin on qadrin yö. Joidenkin 
mielestä se on 21. päivänä, joidenkin 23:ntena, ja toiset sanovat sen olevan 
23:ntena, toiset 25:ntenä ja vielä toiset 29:ntenä päivänä. Jotkut sanovat sen 
vaihtelevan vuodesta toiseen, mutta että se aina on kymmenen viimeisen Ramadanin 
päivän joukossa. Silti useimmat oppineet arvelevat sen olevan 27. </p>
<p>Ahmad tallensi, sen kertojaketjun ollessa sahih, Ibn Omarin kuulleen 
profeetan (SAAS) sanoneen: &quot;Sen, joka tahtoo etsiä tuota yötä, tulisi tehdä se 
27:ntenä. Ubayy ibn Kaab sanoi: &quot;Kautta Allahin, eikä ole muuta Jumalaa kuin 
Hän, se on Ramadanina – ja Hän vannoi sen – ja kautta Allahin, tiedän mikä yö se 
on. Se on yö, jona profeetta (SAAS) määräsi meidät tekemään rukouksia, 27:nnen 
yö. Sen merkki on se, kun aurinko nousee aamulla valkeana ja säteettömänä.&quot; 
Tämän ovat kertoneet Muslim, Abu Dawud, Ahmad, ja at-Tirmidhi, joka sanoi sen 
olevan sahih. </p>
</font><strong>
<p>Osa 3, sivu 145b: Qadrin yö. Rukoileminen ja pyytäminen qadrin yönä </p>
</strong><font FACE="Arial Unicode MS">
<p>Al-Bukhari ja Muslim kertovat Abu Hurairan kuulleen, että profeetta (SAAS) 
sanoi: &quot;Jokainen, joka rukoilee qadrin yönä uskoen ja toivoen sen palkintoa, saa 
aikaisemmat syntinsä anteeksi.&quot; </p>
<p>Pyyntörukouksesta qadrin yönä Aisha sanoi: &quot;Kysyin Allahin lähettiläältä: ‘Oi 
Allahin lähettiläs, jos tietäisin, mikä on qadrin yö, mitä minun tulisi sanoa 
sen aikana?’ Hän sanoi: ‘Sano: Oi Allah, Sinä olet anteeksiantavainen ja Sinä 
rakastat anteeksi antamista, joten anna minulle anteeksi.&quot; Tämän ovat kertoneet 
Ahmad, Ibn Maja ja at-Tirmidhi, joka sanoi sen olevan sahih. </p>
</font>

<br><br><hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
