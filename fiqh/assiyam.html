<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<font FACE="Arial Unicode MS" SIZE="5"><b>
<p>Fiqh-as-Sunnah, Osa 3: Paasto (As-siyam) </p>
</b></font><font FACE="Arial Unicode MS">
<p>As-Siyam merkitsee yleisesti &quot;jostakin pidättymistä&quot;. Esimerkiksi, eras 
Koraanin jae sanoo: &quot;Totisesti, minä olen Laupeimmalle luvannut paastota…&quot; 
(Maryam 26) - siis puhumisesta. Nyt käsiteltävässä yhteydessä se tarkoittaa 
pidättymistä ruuasta, juomasta ja aviollisesta kanssakäymisestä aamunkoitosta 
auringonlaskuun, aikomuksena tehdä niin (Allahin tähden).</p>
<p></p>
</font><strong>
<p>Osa 3, sivu 107a: Paaston hyvät seuraamukset </p>
</strong><font FACE="Arial Unicode MS">
<p>Abu Huraira kertoi Allahin lähettilään (SAAS) sanoneen: &quot;Allah sanoi: 
’Jokainen Aadamin pojan teko on hänelle itselleen, paitsi paasto, joka on 
ainoastaan Minulle. Minä annan palkkion siitä.’ Paasto on kilpi. Jos henkilö 
paastoaa, hänen ei pidä käyttää rumaa kieltä, korottaa ääntään tai käyttäytyä 
huonosti. Jos joku solvaa häntä tai riitelee hänen kanssaan, hänen tulee sanoa: 
‘Minä paastoan’kahdesti. Kautta Hänen, jonka kädessä Muhammedin sielu on, 
paastoavan henkilön pahanhajuinen hengitys on parempi Allahin edessä 
Ylösnousemuksen Päivänä kuin myskin tuoksu. Paastoava henkilö iloitsee kahtena 
hetkenä: kun hän rikkoo paastonsa, hän iloitsee siitä ja kun hän tapaa Herransa, 
hän iloitsee siitä, että on paastonnut.&quot; Tämän ovat kertoneet Ahmad, Muslim ja 
an-Nasai. Saman version ovat tallentaneet al-Bukhari ja Abu Dawud, mutta lisäten 
seuraavaa: &quot;Hän jättää ruokansa, juomansa ja halunsa Minun takiani. Hänen 
paastonsa on Minulle… Minä annan palkkion siitä ja jokaisesta hyvästä teosta hän 
saa kymmenen samanlaista.&quot; Abdullah ibn Amr kertoi Allahin lähettilään (SAAS) 
sanoneen: &quot;Paasto ja Koraani tulevat olemaan kaksi välittäjää Allahin 
palvelijalle Ylösnousemuksen Päivänä. Paasto tulee sanomaan: ‘Oi Herra, estin 
häntä hänen ruuastaan ja haluistaan päivän aikana. Anna minun välittää hänen 
puolestaan.’ Koraani tulee sanomaan: ‘Estin häntä nukkumasta yöllä. Anna minun 
välittää hänen puolestaan.’ Ja niiden välitys tullaan hyväksymään.&quot; Ahmad kertoi 
tämän hadithin ja sen ketju on sahih. Abu Umama kertoi: &quot;Tulin Allahin 
lähettilään (SAAS) luo ja sanoin: ‘Määrää minulle teko, joka suo minulle pääsyn 
Paratiisiin.’ Hän sanoi: ‘Pitäydy paastossa, sillä sen vertaista ei ole.’ Sitten 
tulin hänen luokseen uudelleen ja hän sanoi: ‘Pitäydy paastossa.&quot; Tämän hadithin 
ovat kertoneet Ahmad, an-Nasai ja al-Hakim, jonka luokitus sille on sahih. </p>
<p>Abu Said al-Khudri kertoi Allahin lähettilään (SAAS) sanoneen: &quot;Yksikään 
palvelija ei paastoa päivällä Allahin tiellä ilman, että Allah loitontaa 
Helvetin tulen seitsemänkymmenen vuoden päähän hänen kasvoistaan.&quot; Tämän ovat 
kertoneet &quot;luotettavien kertojien ryhmä&quot; paitsi Abu Dawud. </p>
<p>Sahl ibn Saad kertoi profeetan (SAAS) sanoneen: Paratiisiin on portti, jonka 
nimi on ar-Rayyan. Ylösnousemuksen päivänä se sanoo: ’Missä ovat ne, jotka 
paastosivat?’ Kun viimeinen (heistä) on kulkenut portista, se lukitaan.&quot; Tämän 
ovat kertoneet al-Bukhari ja Muslim. </p>
</font><strong>
<p>Osa 3, sivu 108: Paaston lajit </p>
</strong><font FACE="Arial Unicode MS">
<p>Paastoa on kahta lajia: pakollinen ja vapaaehtoinen. Pakolliset voidaan 
edelleen jakaa Ramadanin paastoon, katumuksen paastoon ja lupauksen täyttämisen 
paastoon. Seuraavassa käsittelemme Ramadanin paastoa ja vapaaehtoisia paastoja.
</p>
</font>

<br><br><hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
