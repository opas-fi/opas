<html>

<head>
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<font FACE="Arial Unicode MS" SIZE="5"><b>
<p>Fiqh-as-Sunnah, Osa 1: Tayammum, puhdistautuminen ilman vettä </p>
</b></font><font FACE="Arial Unicode MS">
<p>Määritelmä: Kirjaimellisesti tayammum tarkoittaa &quot;aikomusta, tarkoitusta&quot;. 
Islamin laissa se viittaa &quot;aikomukseen tai tarkoitukseen ottaa maata 
pyyhkiäkseen sillä kasvonsa ja kätensä ja valmistaakseen siten itsensä 
rukoukseen jne.&quot;</p>
<p></p>
</font><strong><font SIZE="3">
<p>Osa 1, sivu 63a: Todiste sen laillisuudesta </p>
</font></strong><font FACE="Arial Unicode MS">
<p>Sen todistaa Koraani, sunna ja ijmaa (yksimielisyys). Koraani sanoo: &quot;Jos 
olette sairaita tai matkalla tai tulette käymälästä tai olette olleet yhteydessä 
naisten kanssa eikä teillä ole vettä saatavissa, niin ottakaa hienoa, puhdasta 
hiekkaa ja hangatkaa kasvonne ja kätenne sillä. Jumala on lempeä ja armahtava.&quot; 
(an-Nisaa 43). Sunnassa meillä taas on Abu Umaman kertoma hadith, jonka mukaan 
profeetta (SAAS) sanoi: &quot;Koko maa on tehty minulle ja kansalleni puhtaaksi 
rukouspaikaksi. Milloin tahansa joku kansastani haluaa rukoilla, hänellä on aina 
jotain, jolla puhdistaa itsensä, eli maata.&quot; (Kertonut Ahmad.) Viimeisenä, siitä 
vallitsee yksimielisyys, että tayammum on laillinen osa shariaa, sillä se korvaa 
tietyissä olosuhteissa wudun tai ghuslin.</p>
<p></p>
</font><strong><font SIZE="3">
<p>Osa 1, sivu 63b: Armonosoitus Allahilta </p>
</font></strong><font FACE="Arial Unicode MS">
<p>Tätä puhdistautumismuotoa pidetään armonosoituksena Allahilta muslimeille. 
Jabir kertoo profeetan (SAAS) sanoneen: &quot;Minulle on annettu viisi asiaa, joita 
ei ole annettu kenellekään ennen minua: Minut on tehty voitokkaaksi sen pelon 
takia, joka ulottuu kuukauden matkan päähän; koko maa on tehty minulle 
rukouspaikaksi –missä tahansa ja kuka tahansa kansastani haluaa rukoilla, hän 
voi rukoilla; ja sotasaalis on tehty minulle lailliseksi, kun se ei ollut 
laillista kenellekään ennen minua. Minulle on annettu lupa toimia välittäjänä. 
Profeetat valittiin ennen vain omaa kansaansa varten, mutta minut valittiin koko 
ihmiskuntaa varten.&quot; (Kertoneet al-Bukhari ja Muslim.) </p>
</font><strong><font SIZE="3">
<p>Osa 1, sivu 64: Syy sen laillisuuteen </p>
</font></strong><font FACE="Arial Unicode MS">
<p>Aisha sanoi: &quot;Menimme Allahin lähettilään (SAAS) kanssa yhdelle hänen 
matkoistaan, kunnes saavuimme Baidaan. Tuolla paikalla yksi rannerenkaistani 
meni rikki ja putosi jonnekin. Allahin lähettiläs (SAAS) ja muut alkoivat etsiä 
sitä. Siellä ei ollut yhtään vettä eikä kenelläkään ollut vettä mukanaan. 
Ihmiset menivät sanomaan Abu Bakrille: Näetkö, mitä tyttäresi on tehnyt? Abu 
Bakr tuli luokseni profeetan (SAAS) ollessa nukkumassa pää reiteni päälla. Hän 
nuhteli minua ja sanoi, mitä ikinä Allah tahtoikaan hänen sanovan. Hän myös töni 
minua kylkeen. En voinut liikkua, koska profeetta (SAAS) nukkui sylissäni. Hän 
nukkui aamuun asti ilman, että saatavilla oli yhtään vettä. Silloin Allah 
ilmoitti jakeen tayammumista. As-Sayyid ibn Huzhain sanoi: Se ei ollut 
ensimmäinen siunaus Abu Bakrin perheeltä. Kameli, jolla ratsastin, nousi ylös, 
ja löysimme rannerenkaan sen alta.&quot; (Kertonut luotettavien ryhmä, paitsi 
at-Tirmidhi.) </p>
</font><strong><font SIZE="3">
<p>Osa 1, sivu 64a: Kun vettä ei löydy, tai sen määrä on riittämätön 
puhdistautumiseen </p>
</font></strong><font FACE="Arial Unicode MS">
<p>Imran bin Husain sanoi: &quot;Olimme matkalla Allahin lähettilään (SAAS) kanssa. 
Kun hän johti ihmisiä rukouksessa, yksi miehistä seisoi erillään. Hän kysyi 
tältä: Mikä esti sinua rukoilemasta? Hän sanoi: Tarvitsen kylvyn yön jälkeen 
eikä vettä ole. Hän sanoi: Käytä maata, sillä se riittää.&quot; (Kertoneet al-Bukhari 
ja Muslim.) </p>
<p>Abu Zharr kertoi profeetan (SAAS) sanoneen: &quot;Maa riittää muslimin 
puhdistautumiseen, vaikka hän ei löytäisi vettä kahteenkymmeneen vuoteen.&quot; 
(Kertonut &quot;neljä kertojaa&quot;. At-Tirmidhi luokittelee sen hassan sahihiksi.) Mutta 
ennen kuin henkilö tekee tayammumin, hänen on etsittävä vettä kaikista 
mahdollisista lähteistä. Vain jos hän on varma siitä, että vettä ei ole 
saatavana tai se on liian kaukana, hänen ei tarvitse etsiä sitä. </p>
</font><strong><font SIZE="3">
<p>Osa 1, sivu 64b: Kun henkilö on loukkaantunut tai sairas </p>
</font></strong><font FACE="Arial Unicode MS">
<p>Jos henkilö on tässä tilanteessa ja arvelee veden pahentavan tilaansa (hänen 
ei tarvitse olla ehdottoman varma siitä, vaan hän voi perustaa mielipiteensä 
aiemmille kokemuksille tai jonkun tietoa omaavan kertomalle), hän voi suorittaa 
tayammumin. Jabir sanoi: &quot;Olimme matkalla ja yksi meistä haavoittui. Myöhemmin 
hänellä oli märkä uni. Hän kysyi kumppaneiltaan: Voinko suorittaa tayammumin? He 
sanoivat: Et, jos sinulla on vettä. Hän suoritti ghuslin ja kuoli. Kun he 
tulivat Allahin lähettilään (SAAS) luokse, he kertoivat tapahtuneen hänelle. Hän 
sanoi: He surmasivat hänet, Allah surmaa heidät. Ettekö kysy, jos ette tiedä? 
Tietämättömän pelastus on kysyminen. Hän olisi voinut tehdä tayammumin ja 
pirskauttaa vettä haavalleen tai sitoa se jollakin ja pyyhkiä siteen päältä, ja 
sitten pestä loput kehostaan.&quot; Tämän kertoivat Abu Dawud, Ibn Maja, ad-Daraqutni 
ja Ibn as-Sakin, joka sanoi sen olevan sahih. </p>
</font><strong><font SIZE="3">
<p>Osa 1, sivu 65: Jos vesi on niin kylmää, että se voi fyysisesti vahingoittaa 
käyttäjäänsä </p>
</font></strong><font FACE="Arial Unicode MS">
<p>Tämä on sallittua vain, jos henkilö ei löydä ketään lämmittämään vettä, tai 
hän ei voi käyttää yleisiä pesupaikkoja. Amr ibn al-Aas kertoi 
osallistumisestaan retkeen. Hänellä oli märkä uni eräänä erittäin kylmänä yönä 
ja hän pelkäsi, että ghuslin suorittaminen voisi aiheuttaa hänelle kuoleman. Hän 
rukoili aamurukouksen kumppaniensa kanssa. Sitten hän meni Allahin lähettilään 
(SAAS) luokse kysymään asiasta. Muhammed (SAAS) sanoi: &quot;Oi Amr, rukoilitko 
kumppaniesi kanssa, vaikka olit yönjälkeisen kylvyn tarpeessa? Amr mainitsi 
jakeen: &quot;Do not kill yourselves, Allah is merciful to you&quot; profeetalle (SAAS). 
Profeetta (SAAS) vain nauroi eikä sanonut mitään. (Kertoneet Ahmad, Abu Dawud, 
al-Hakim, ad-Daraqutni, Ibn Hibban ja al-Bukhari muallaq-muodossa.) Tämä 
esimerkki kuvasi profeetan (SAAS) sanatonta hyväksyntää. </p>
<p></p>
</font><strong><font SIZE="3">
<p>Osa 1, sivu 65a: Kun vettä on lähistöllä, mutta henkilö ei halua hakea sitä, 
koska pelkää </p>
</font></strong><font FACE="Arial Unicode MS">
<p>Jos joku pelkää henkensä, perheensä tai omaisuutensa puolesta (esimerkiksi 
vihollisen ollessa lähellä, jos itse on vankina jne.), hän voi suorittaa 
tayammumin. Se on myös sallittua, jos vettä on, mutta henkilöllä ei ole keinoa 
päästä siihen käsiksi, tai hän pelkää saavansa syytöksiä sen hakemisesta. </p>
</font><strong><font SIZE="3">
<p>Osa 1, sivu 65b: Jos henkilö säästää vettä myöhempää käyttöä varten </p>
</font></strong><font FACE="Arial Unicode MS">
<p>Tämä voi tapahtua metsästyskoiraa varten, taikinaan, ruuanlaittoon tai 
poistamaan lian, joka on pakko poistaa. Imaami Ahmad sanoo: &quot;Monet seuralaisista 
tekivät tayammumin säästääkseen vettä juotavaksi.&quot; Ali sanoi, että 
matkustavainen, joka tulee epäpuhtaaksi aviollisen kanssakäymisen tai märän unen 
takia, voi suorittaa tayammumin, jos hän pelkää muuten joutuvansa kärsimään 
janoa. &quot;Hänen tulisi suorittaa tayammum eikä ghuslia.&quot; (Kertonut ad-Daraqutni.) 
Ibn Taimiyyah sanoo: &quot;Jos henkilön täytyy suorittaa tarpeensa, mutta hänellä on 
vain vähän vettä, on parempi hänen rukoilla tayammumin avulla ja suorittaa 
tarpeensa, kuin pitää puhtautensa ja rukoilla ennen tarpeidensa tekemistä.&quot; </p>
</font><strong><font SIZE="3">
<p>Osa 1, Sivu 66: Henkilö voisi saada vettä, mutta pelkää rukouksen ajan 
menevän ohitse ennen sen saamista </p>
</font></strong><font FACE="Arial Unicode MS">
<p>Hän voi tehdä tayammumin ja rukoilla, eikä hänen tarvitse toistaa rukoustaan 
(veden hankkimisen jälkeen). </p>
<p></p>
</font><strong><font SIZE="3">
<p>Osa 1, sivu 66a: Tayammumiin käytettävä maa-aines </p>
</font></strong><font FACE="Arial Unicode MS">
<p>Sen täytyy olla puhdasta maata: hiekkaa, kiviä, kipsiä jne. Allah sanoo: 
&quot;Perform tyammum with pure soil,&quot; ja kaikki arabian kielen tuntijat ovat yhtä 
mieltä siitä, että &quot;maa&quot; on mitä tahansa, mikä peittää maanpinnan, multaa tai 
muuta ainesta. </p>
</font><strong><font SIZE="3">
<p>Osa 1, sivu 66b: Kuinka tayammum suoritetaan</p>
</font></strong><font FACE="Arial Unicode MS">
<p>Ensiksi henkilöllä pitää olla aikomus (katso osa puhdistautumisesta rukousta 
varten). Sitten hän lausuu Allahin nimen, lyö maahan käsillään ja pyyhkii 
kasvonsa ja kätensä ranteita myöten. Mikään ei ole autenttisempaa ja selvempää 
kuin se, mitä Ammar kertoi. Hän sanoi: &quot;Tulimme sukupuolisesti epäpuhtaiksi eikä 
meillä ollut vettä, joten pyörähdimme maassa ja rukoilimme. Tämä kerrottiin 
profeetalle (SAAS) ja hän sanoi: Tämä olisi riittänyt teille, ja hän löi 
käsillään maahan, puhalsi niihin ja pyyhki sitten kasvonsa ja kätensä 
niillä.&quot;(Kertoneet al-Bukhari ja Muslim). Toisessa tekstissä hän toteaa: &quot;Teille 
olisi riittänyt, että olisitte lyöneet maata käsillänne, puhaltaneet niihin ja 
sitten pyyhkineet kasvonne ja kätenne kyynärpäihin asti.&quot; (Kertonut 
ad-Daraqutni.) </p>
<p>Tämä hadith osoittaa, että yksi lyönti maahan on riittävä ja että kädet on 
pyyhittävä vain ranteisiin asti. Kuuluu sunnaan, että henkilö, joka tekee 
tayammumin maa-aineksella, puhaltaa käsiinsä ensin, jotta ei tekisi kasvojaan 
pölyisiksi tai likaisiksi. </p>
</font><strong><font SIZE="3">
<p>Osa 1, sivu 66c: Mitä tayammum tekee sallituksi </p>
</font></strong><font FACE="Arial Unicode MS">
<p>Sen tehtyään henkilö on puhdas ja voi tehdä mitä tahansa niistä asioista, 
jotka edellyttävät puhdistautumista, kuten rukoilu ja Koraanin piteleminen. 
Hänen ei tarvitse tehdä sitä rukouksen aikaan ja hän voi rukoilla niin monta 
rukousta kuin haluaa (kunhan hänen puhtautensa ei peruunnu), aivan samoin kuin 
tavallisen wudun jälkeen. Abu Zharr kertoi profeetan (SAAS) sanoneen: &quot;Maa 
riittää muslimille puhdistautumiseen, vaikka hän ei löytäisi vettä 
kahteenkymmeneen vuoteen. Mutta jos hän sitten koskettaa vettä tarkoituksenaan 
puhdistautua jne, on se hyvä hänelle.&quot; Tämän ovat kertoneet Ahmad ja 
at-Tirmidhi, joka sanoi sen olevan sahih. </p>
</font><strong><font SIZE="3">
<p>Osa 1, sivu 66d: Mikä peruuttaa tayammumin </p>
</font></strong><font FACE="Arial Unicode MS">
<p>Veden saatavilla olon lisäksi kaikki se, mikä peruuttaa wudun, peruuttaa myös 
tayammumin. Jos henkilö rukoilee tayammumin tekemisen jälkeen ja sitten löytää 
vettä, hänen ei tarvitse toistaa rukoustaan, vaikka aikaa siihen olisikin 
jäljellä. Abu Said al-Khudri sanoi: &quot;Kaksi miestä lähti matkalle. Rukouksen aika 
koitti, ja koska heillä ei ollut vettä, he suorittivat tayummumin. Sitten he 
löysivät vähän vettä saman rukouksen aikana. Toinen heistä teki rukouksensa 
uudelleen suorittaen ensin wudun ja toinen ei. Kun he tapasivat Allahin 
lähettilään (SAAS), he kysyivät häneltä, mikä oli oikea tapa toimia tuossa 
tilanteessa. Hän sanoi sille miehelle, joka ei toistanut rukoustaan: Olet 
toiminut sunnan mukaisesti ja rukouksesi on sinulle riittävä. Toiselle hän 
sanoi: Sinä saat kaksinkertaisen palkkion.&quot; (Kertoneet Abu Dawud ja anNasai.) 
Jos jonkun saataville tulee vettä, ennen kuin hän rukoilee tai päättää 
rukouksensa tayammumin jälkeen, hänen rukouksestaan tulee pätemätön, sillä 
tällöin hänen täytyy puhdistautua vedellä. Jos henkilö on aviollisen 
kanssakäymisen tai märän unen jälkeisessä epäpuhtauden tilassa, tai hän on 
nainen, jolla on ollut kuukautiset, ja hän rukoilee tayammumin jälkeen, ei hänen 
tarvitse toistaa rukoustaan, vaikka vettä löytyisi, mutta hänen täytyy tehdä 
ghusl vedellä heti, kun se on mahdollista. Umar sanoi: &quot;Profeetta (SAAS) johti 
ihmisiä rukouksessa ja jälkeenpäin hän näki miehen, joka ei ollut rukoillut. Hän 
sanoi: Miksi et rukoillut kanssamme? Mies vastasi: Olin sukupuolisesti 
epäpuhdas, eikä ollut vettä. Hän sanoi hänelle: Käytä maata, ja se riittää 
sinulle. Imran mainitsi sitten, että he myöhemmin löysivät vettä. Profeetta 
(SAAS) toi miehelle astiallisen vettä ja käski tämän suorittaa ghuslin.&quot; 
(Kertonut al-Bukhari.) </p>
</font><strong><font SIZE="3">
<p>Osa 1, sivu 67: Pyyhkiminen kipsin, siteen tai vastaavan päältä </p>
</font></strong><font FACE="Arial Unicode MS">
<p>On sallittua pyyhkiä minkä tahansa tyyppisen siteen tai sairaan tai 
vahingoittuneen ruumiinosan päältä. Tästä seikasta on monia haditheja, ja vaikka 
ne kaikki ovatkin heikkoja, niiden monet ketjut vahvistavat toinen toisiaan, 
tehden niistä varteenotettavia. Jabirin kertoma hadith (lainattu edellä) kertoo 
tarinan miehestä, joka oli matkalla ja haavoittui. Nukkuessaan hän näki märän 
unen, minkä jälkeen hän kysyi kumppaneiltaan, voisiko hän tehdä tayammumin. He 
sanoivat, ettei hän voisi, joten hän teki ghuslin ja kuoli sen johdosta. Kun 
tämä kerrottiin profeetalle (SAAS), tämä sanoi: &quot;He surmasivat hänet, surmatkoon 
Allah heidät. Ettekö kysy sellaisesta, mitä ette tiedä? …Hänelle olisi ollut 
riittävää tehdä tayammum ja tipauttaa vähän vettä haavansa päälle tai muutoin 
pyyhkiä sen päältä, ja sitten pestä loput kehostaan.&quot; Tämän kertoivat Abu Dawud, 
Ibn Maja, ad-Daraqutni ja Ibn as-Sakin, joka luokitteli sen sahihiksi. Ibn 
Umarilla oli tapana tehdä niin. </p>
<p>Tosiasiassa onkin pakollista pyyhkiä sellaisten kipsien tai haavasidosten 
päältä wudussa tai ghuslissa, sen sijaan että pesisi loukkaantuneet osat. Tämä 
on tehtävä, vaikka henkilön täytyisi lämmittää siihen vettä. Jos hän arvelee 
vahingoittavansa sairasta tai loukkaantunutta osaa tai että hänen tilansa 
pahenee, tai se lisää hänen tuskiaan, hän voi pyyhkiä vahingoittuneet osat 
vedellä. Jos hän pelkää senkin olevan vahingoksi, hänen tulisi peittää 
ruumiinosa kääreellä ja sitten varovasti pyyhkiä sen yli. Hänen ei tarvitse olla 
puhtauden tilassa, kun haava tai vamma sidotaan. Tällaiselle pyyhkimiselle ei 
myöskään ole mitään aikarajaa, vaan sitä voidaan käyttää niin kauan kuin 
henkilön tila vaatii. Kääreen tai kipsin poistaminen peruuttaa pyyhkimällä 
puhdistautumisen, samoin kuin lopullinen paraneminen.</p>
<p></p>
</font><strong><font SIZE="3">
<p>Osa 1, sivu 68: Sellaisen rukous, jolla ei ole mitään keinoa puhdistautua </p>
</font></strong><font FACE="Arial Unicode MS">
<p>Se, joka ei voi saada käsiinsä vettä tai maata, voi rukoilla sellaisena kuin 
on, eikä hänen tarvitse toistaa rukoustaan myöhemmin. Tämä perustuu siihen, mitä 
Muslim kirjasi Aishan kertoneen. Hän oli lainannut jonkin korun Asmalta, ja se 
putosi ja meni rikki. Allahin lähettiläs (SAAS) lähetti joitakin ihmisiä 
etsimään sitä. Tuli rukouksen aika ja heidän oli rukoiltava ilman 
puhdistautumista. Kun he tulivat profeetan (SAAS) luo, he valittivat tästä 
hänelle, ja tayammumin jakeet ilmoitettiin. Usaid ibn Huzhair sanoi: &quot;Antakoon 
Allah sinulle hyvän palkkion. Allah ei koskaan ilmoita sinuun liittyvää 
määräystä ilman, että hän poistaa sillä jonkin hankaluuden ja antaa muslimeille 
jonkin edun.&quot; Seuralaiset rukoilivat epäpuhtauden tilassa, mutta profeetta 
(SAAS) ei nuhdellut heitä eikä kehottanut heitä toistamaan rukoustaan. An-Nawawi 
sanoo: &quot;Se on vahvin todiste (tästä kysymyksestä).&quot; </p>
</font>

<br><br><hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
