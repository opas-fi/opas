<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, Osa 3: Teot, jotka mitätöivät paaston </p>
</b></font><font FACE="Arial Unicode MS">
<p>Teot, jotka mitätöivät paaston, voidaan jakaa kahteen lajiin: </p>
<p>-1- ne, jotka mitätöivät paaston ja vaativat päivän korvaamista myöhemmin ja
</p>
<p>-2- ne, jotka mitätöivät paaston ja, korvaamisen lisäksi, vaativat myös 
sovittamisen. </p>
</font><strong>
<p>Osa 3, sivu 138a: Tarkoituksellinen syöminen ja juominen </p>
</strong><font FACE="Arial Unicode MS">
<p>Jos henkilö syö unohduksesta, erehdyksestä tai pakosta, hänen ei tarvitse 
korvata päivää myöhemmin tai suorittaa mitään sovitustekoa. Abu Huraira kertoi 
profeetan (SAAS) sanoneen: &quot;Sen, joka unohtaa paastoavansa ja syö tai juo, on 
suoritettava paastonsa loppuun, sillä se oli Allah, joka ruokki hänet ja antoi 
hänelle juotavaa.&quot; Tämän on kertonut luotettavien ryhmä. Kommenttinaan 
at-Tirmidhi sanoo: &quot;Useimmat oppineet toimivat tämän hadithin mukaan. Tämän 
mielipiteen jakavat myös Sufyan ath-Thauri, ash-Shafi, Ahrnad, ja Ishaq.&quot; </p>
<p>Abu Hanifa kertoi profeetan (SAAS) sanoneen: &quot;Joka rikkoo paastonsa Ramadanin 
aikana unohduksesta, ei ole velvollinen korvaamaan päivää myöhemmin tai 
sovittamaan sitä mitenkään.&quot; Tämän ovat kertoneet ad-Daraqutni, al-Baihaqi ja 
al-Hakim, joka sanoo sen olevan sahih Muslimin kriteerien mukaan. Ibn Hajr sanoo 
sen ketjun olevan sahih. </p>
<p>Ibn Abbas kertoi profeetan (SAAS) sanoneen: &quot;Allah ei pidä ketään tästä 
kansasta vastuullisena siihen, mikä on tehdy erheestä, unohduksesta tai pakon 
alaisena.&quot; Tämän ovat toistaneet Ibn Maja, at-Tabarani ja al-Hakim. </p>
</font><strong>
<p>Osa 3, sivu 138b: Paastoaminen. Tahallinen oksentaminen </p>
</strong><font FACE="Arial Unicode MS">
<p>Jos jonkun yllättää pahoinvointi ja hän antaa ylen tarkoittamattaan, hänen ei 
tarvitse korvata päivää myöhemmin tai suorittaa sovitusta. Abu Huraira kertoi 
profeetan (SAAS) sanoneen: &quot;Jonka oksentaminen yllättää, ei ole velvollinen 
korvaamaan sitä päivää.&quot; Henkilön, joka oksentaa tahallisesti, on korvattava 
päivä.&quot; Tämän ovat kertoneet Ahmad, Abu Dawud, at-Tirmidhi, Ibn Maja, Ibn 
Hibban, ad-Daraqutni ja al-Hakim. Jälkimmäinen sanoi sen olevan sahih. </p>
<p>Kertomuksen luotettavuudesta al-Khattabi sanoo: &quot;En tiedä oppineilla olevan 
erimielisyyttä tästä asiasta. Jos joku antaa ylen tahattomasti, hänen ei 
tarvitse korvata päivää, kun taas sen, joka oksentaa omasta tahdostaan, on 
korvattava päivä myöhemmin.&quot; </p>
</font><strong>
<p>Osa 3, sivu 139: Paastoaminen. Kuukautiset ja synnytyksen jälkeinen vuoto </p>
</strong><font FACE="Arial Unicode MS">
<p>Vaikka kyseinen vuoto alkaisi juuri ennen auringonlaskua, sen päivän paasto 
on pätemätön ja päivä on korvattava myöhemmin. Oppineilla on yksimielisyys tästä 
asiasta.</p>
</font><strong>
<p>Osa 3, sivu 139a: Paasto. Siemennesteen purkautuminen </p>
</strong><font FACE="Arial Unicode MS">
<p>Ejakulaatio mitätöi paaston, vaikka se olisi johtunut vain suutelusta, 
syleilystä tai itsetyydytyksestä, ja päivä on korvattava myöhemmin. Jos 
ejakulaatio johtui jonkin katselemisesta tai ajattelemisesta, se on sama kuin 
märän unen näkeminen päivällä, ja siksi se ei mitätöi paastoa eikä henkilöltä 
vaadita mitään sovittamista. Samaten pelkän eturauhaseritteen purkautuminen ei 
vahingoita paastoa mitenkään.</p>
<p></p>
</font><strong>
<p>Osa 3, sivu 139b: Jonkin sellaisen syöminen, mikä ei ravitse, kuten suolan
</p>
</strong><font FACE="Arial Unicode MS">
<p>Henkilö, joka käyttää paljon suolaa muusta syystä kuin ruuan maustamiseen, ja 
se joutuu vatsaan, rikkoo paastonsa useimpien oppineiden mukaan. </p>
</font><strong>
<p>Osa 3, sivu 139c: Jos jollakulla on aikomus paastotessaan rikkoa paastonsa, 
hän itse asiassa mitätöi sen, vaikka ei söisikään mitään </p>
</strong><font FACE="Arial Unicode MS">
<p>Tämä siksi, että aikomus on yksi paaston pilareista ja, jos henkilö muuttaa 
aikomustaan, hän on peruuttanut paastonsa.</p>
<p></p>
</font><strong>
<p>Osa 3, sivu 139d: Jos henkilö syö, juo tai on aviollisessa yhteydessä 
ajatellen, että aurinko on laskenut tai että fajr ei ole alkanut </p>
</strong><font FACE="Arial Unicode MS">
<p>Näissä tapauksissa useimpien oppineiden ja neljän imaamin mukaan henkilön on 
korvattava tuo päivä. Tästä asiasta on kuitenkin eriäviä mielipiteitä. Ishaq, 
Dawud, Ibn Hazm, Ata, Urwah, al-Hassan al-Basri ja Mujahid katsovat, että 
sellainen paasto on pätevä eikä henkilön tarvitse korvata päivää myöhemmin. He 
perustavat kantansa sille tosiasialle, että Allah sanoo Koraanissa: &quot;…ei lueta 
syyksenne, jos te näissä asioissa erehdytte, paitsi milloin tahallanne niin 
teette&quot;. (al-Ahzab 5) </p>
</font><strong>
<p>Osa 3, sivu 139e: Tahattomat virheet </p>
</strong><font FACE="Arial Unicode MS">
<p>Allahin lähettiläs (SAAS) sanoi: &quot;Allah ei pidä ketään kansastaan 
vastuullisena siihen, mikä tehdään erehdyksessä….&quot; </p>
<p>Abdurrazaq kertoi Mamarilta kuultuna, että al-Amash oli kuullut Zaid ibn 
Wahbin sanoneen: &quot;Ihmiset rikkoivat paastonsa Umar ibn al-Khattabin aikana. Näin 
suurta ruukkua kannettavan Hafsan talosta ja ihmiset joivat siitä. Silloin 
aurinko ilmestyi pilvien takaa ja tämä harmitti ihmisiä. He sanoivat: Meidän 
täytyy korvata tämä päivä.’ Umar kysyi: ‘Miksi? Kautta Allahin, emme ole 
syyllistyneet mihinkään syntiin.&quot; Al-Bukhari kertoo, että Asma bint Abu Bakr 
sanoi: &quot;Me rikoimme Ramadanin paaston, kun oli pilvinen ilma profeetan (SAAS) 
aikana, ja sitten aurinko ilmaantui jälleen.&quot; </p>
<p>Tästä aiheesta Ibn Taimiyyah kommentoi: &quot;Tämä viittaa kahteen seikkaan: </p>
<p>-1- Henkilön ei pidä viivyttää paaston rikkomista, kunnes hän on täysin varma 
auringon laskemisesta. </p>
<p>-2- Sellaista päivää ei ole tarpeen korvata. Jos profeetta (SAAS) olisi 
määrännyt heidät korvaamaan tuon päivän, se olisi tullut yleiseen tietoon. Se, 
että heidän on kerrottu rikkoneen paastonsa (eikä ole kerrottu, että heidät 
olisi määrätty korvaamaan tuota päivää) osoittaa, että heitä ei määrätty 
korvaamaan päivää.&quot; </p>
<p>Useimpien oppineiden mukaan ainoa teko, joka vaatii sekä päivän korvaamisen 
että sovittamisen, on sukupuolinen kanssakäyminen Ramadanin päivän aikana.</p>
<p>Abu Huraira kertoi erään miehen tulleen Allahin lähettilään (SAAS) luo ja 
sanoneen: &quot;Olen tuhon oma, oi Allahin lähettiläs!&quot;Profeetta (SAAS) kysyi: &quot;Mikä 
sinut on tuhonnut?&quot; Hän sanoi: &quot;Olin yhteydessä vaimooni Ramadanin päivän 
aikana.&quot; Profeetta kysyi: &quot;Onko sinun mahdollista vapauttaa orja?&quot; Hän sanoi: 
&quot;Ei.&quot; Profeetta (SAAS) kysyi: &quot;Onko sinulle mahdollista ruokkia kuusikymmentä 
köyhää?&quot; Hän sanoi: &quot;Ei.&quot; Profeetta (SAAS) sanoi: &quot;Istuudu sitten.&quot; Korillinen 
taateleita tuotiin profeetalle (SAAS) ja hän sanoi miehelle: &quot;Anna nämä 
almuina.&quot; Mies sanoi: &quot;Jollekin köyhemmällekö kuin me? Tässä kaupungissa ei ole 
ketään meitä köyhempää.&quot; Profeetta (SAAS) nauroi, kunnes hänen kulmahampaansa 
näkyivät ja sanoi: &quot;Mene ja ruoki perheesi niillä.&quot; Tämän on kertonut 
luotettavien ryhmä. </p>
<p>Useimmat oppineet sanovat, että sekä miesten että naisten on suoritettava 
sovitusteot, jos he tarkoituksella ovat olleet yhdynnässä Ramadanin päivänä, 
jolloin heillä on ollut aikomus paastota. Jos he olivat yhdynnässä unohduksesta 
tai ei omasta tahdosta – eli heidät pakotettiin – tai heillä ei ollut aikomusta 
paastota, silloin sovitus ei ole kummallekaan pakollista. Jos nainen pakotettiin 
yhdyntään miehen kanssa, sovittaminen on pakollista vain miehelle. </p>
<p>Ash-Shafin mukaan sovitus ei ole pakollista naiselle missään tapauksessa, eli 
riippumatta siitä, tapahtuiko asia omasta halusta vai pakosta, ja hänen vain 
korvattama menettämänsä paastopäivä. An-Nawawi sanoo: &quot;Kaikkein autenttisen 
mielipide yleisesti on, että sovittaminen on pakollista vain miehelle eikä 
naiselle koidu mitään. Hänellä ei ole mitään pakkoa tässä asiassa, sillä se on 
rahan (maksamisen) velvoite, joka johtuu sukupuoliseen kanssakäymiseen 
(liittyvästä asiasta), ja se on miehen velvollisuuksia eikä naisen. (Sillä 
tavoin) se on verrattavissa myötäjäisiin.&quot; </p>
<p>Abu Dawud sanoo: &quot;Ahmadilta kysyttiin jostakusta, joka oli sukupuolisessa 
kanssakäymisessä Ramadanin aikana: ‘Onko naisella sovittamisvelvollisuutta?’ Hän 
sanoi: ‘En ole kuullut sellaisesta.&quot; Al-Mughnissa todetaan: &quot;Tämä viittaa 
tapaukseen, jossa profeetta (SAAS) määräsi yhdynnässä olleen miehen vapauttamaan 
orjan. Hän ei määrännyt naista tekemään mitään, vaikka hän luonnollisesti tiesi 
tämän olleen osallinen teossa.&quot; </p>
<p>Useimpien oppineiden mukaan sovittamisteot on suoritettava hadithissa 
mainitussa järjestyksessä. Ensimmäinen käsky on vapauttaa orja. Jos se ei ole 
mahdollista, henkilön on paastottava kaksi peräkkäistä kuukautta. Jos se ei ole 
mahdollista, henkilön on ruokittava kuusikymmentä köyhää ihmistä aterioilla, 
jotka vastaavat keskimääräistä ateriaa hänen taloudessaan. Henkilö ei voi 
vaihtaa yhdestä teosta toiseen, jollei hänelle ole mahdotonta täyttää 
ensimmäistä määräystä. Malikilaisten ja erään Ahmadin kertomuksen mukaan henkilö 
voi valita minkä tahansa kolmesta mainitusta teosta ja se riittää hänelle. </p>
<p>Jälkimmäinen mielipide perustuu Malikin ja Ibn Juraijin kertomukseen Humaid 
ibn Abdurrahmanilta kuultuna, jonka mukaan Abu Huraira kertoi erään miehen 
rikkoneen paastonsa Ramadanin aikaan ja profeetan (SAAS) määränneen hänet 
sovitukseksi vapauttamaan orjan tai paastoamaan kaksi kuukautta perätysten tai 
ruokkimaan kuusikymmentä köyhää. Tämän on kertonut Muslim. </p>
<p>Edellä kerrotussa hadithissa sana &quot;tai&quot; viittaa valinnaisuuteen, mutta 
joidenkin mukaan sovittamisen takana ollut syy oli erilainen ja siksi henkilö 
saattoi valita, kuten on laita sovittamisessa valan rikkomisen takia. 
Ash-Shaukani sanoo: &quot;Eri kertomuksissa on todisteita siitä, että sovittaminen on 
tehtävä järjestyksessä tai oman valinnan mukaan. Niitä on enemmän. joiden 
mielestä se tulee tehdä järjestyksessä. Al-Muhallab ja al-Qurtubi yhdistivät 
kertomukset ja sanoivat, että tapaus (jonkun paaston rikkomisesta) sattui 
useammin kuin kerran.&quot; </p>
<p>Al-Hafizh on eri mieltä: &quot;Tämä ei ole oikein. Se oli vain yksi tapahtuma ja 
osat on kaikki yhdistetty. Niinpä asian ydin on, että ei ollut kuin yksi tapaus. 
Jotkut yhdistävät kertomukset ja sanovat, että järjestyksen seuraaminen on 
suositeltavaa, mutta että henkilö voi valita. Toiset sanovat päinvastaista.&quot; </p>
<p>Henkilön, joka on yhdynnässä (vaimoonsa) Ramadanin päivänä, ja ennen 
sovittamistekoa on jälleen yhdynnässä toisena Ramadanin päivänä, täytyy 
suorittaa vain yksi sovittaminen Ahmadin kertomuksen ja hanafilaisten mukaan. 
Tämä siksi, että on olemassa rangaistus toistuvista teoista, ja jos sovittamista 
tai rangaistusta ei ole täytetty, teot katsotaan yhdeksi. Malikin, ash-Shafin ja 
Ahmadin mukaan henkilön täytyy suorittaa sovittaminen kahdesti, koska jokainen 
Ramadanin päivä on erillinen palvontateko. Jos sovittaminen on pakollista 
henkilön menetettyä paastonsa, erillisiä tekoja ei yhdistetä. </p>
<p>Kaikki oppineet ovat samaa mieltä siitä, että jos henkilö tarkoituksella on 
yhdynnässä Ramadanin päivän aikana, suorittaa sovituksen ja sitten on yhdynnässä 
toisena Ramadanin päivänä, hänelle on pakollista toinen sovittaminen. Samoin he 
ovat yksimielisiä siitä, että jos henkilö on yhdynnässä kahdesti päivän aikana, 
ennen ensimmäisen teon sovittamista, hänen on suoritettava vain yksi 
sovitusteko. Jos hän on suorittanut sovituksen ensimmäisestä teosta, hänen ei 
tarvitse sovittaa toista, useimpien oppineiden mukaan. Ahmad sanoo, että siinä 
tapauksessa hänen on suoritettava kaksi sovitustekoa. </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
