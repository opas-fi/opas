<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<font FACE="Arial Unicode MS" SIZE="5"><b>
<p>Fiqh-as-Sunnah, Osa 1: Kuukautiset </p>
</b></font><font FACE="Arial Unicode MS">
<p ALIGN="CENTER">&nbsp;</p>
<p>Arabiassa kuukautisiin viittaava sana (haidh) tarkoittaa kirjaimellisesti 
&quot;juoksevaa&quot;. Tässä yhteydessä se viittaa naiseuteen liittyvään verenvuotoon, 
joka ei johdu synnytyksestä eikä immenkalvon rikkoutumisesta. </p>
<p>Useimmat oppineet sanovat, että sen aika alkaa yhdeksän vuoden iässä. Jos 
verta havaitaan ennen tuota ikää, se ei ole kuukautisverta, vaan sairaudesta 
johtuvaa vuotoa. Koska ei ole todistetta siitä, milloin naisen kuukautiset 
loppuvat, vanhahkon naisen verenvuoto katsotaan kuukautisiksi. </p>
</font><strong>
<p>Osa 1, sivu 69a: Millaista verta pidetään kuukautisina </p>
</strong><font FACE="Arial Unicode MS">
<p>-1- Tummaa. Kerran kun Fatima bint Abu Habashilla oli pitkittynyttä 
verenvuotoa, profeetta (SAAS) sanoi hänelle: &quot;Jos se on kuukautisvuotoa, se on 
tummaa ja tunnistettavaa. Jos se on sitä, jätä rukoileminen. Jos se on jotain 
muuta, tee puhdistautuminen ja rukoile, sillä se johtuu vain verisuonesta.&quot; 
Tämän kertoivat Abu Dawud, an-Nasai, Ibn Hibban ja ad-Daraqutni, joka sanoi 
kaikkien sen kertojien olevan luotettavia. Myös al-Hakim kertoi sen, ja sanoi 
sen täyttävän Muslimin vaatimukset. </p>
<p>-2- Punaista. Se on veren alkuperäinen väri. </p>
<p>-3- Keltaista. Se on valuvaa, kuin märkää. </p>
<p>-4- Likaisen väristä. Se on mustan ja valkoisen värin sekoitusta, kuin mutaa.
</p>
<p>Malik ja Muhammad al-Hassan ( ja al-Bukhari muallaq-muodossa) kertoivat, että 
naisilla oli tapana lähettää Aishalle pieniä rasioita, joissa oli keltatahraisia 
pumpulinpalasia, ja hän sanoi heille: &quot;Älkää kiirehtikö, ennen kuin näette 
puhtaanvalkoisen pumpulin.&quot; Jos vuoto on keltaista tai mudanväristä kuukautisten 
aikana, se katsotaan osaksi kuukautisia. Muina aikoina sen ei katsota olevan 
sitä. Umm Atiyya sanoi: &quot;Kun olimme puhdistautuneet, emme pitäneet keltaista tai 
likaisenväristä vuotoa minän.&quot; Tämän kertoivat Abu Dawud ja al-Bukhari, mutta 
ilman sanoja &quot;…kun olimme puhdistautuneet..&quot; </p>
</font><strong>
<p>Osa 1, sivu 70: Ei ole määrättyä lyhintä tai pisintä kuukautisten kestoaikaa
</p>
</strong><font FACE="Arial Unicode MS">
<p>Millään lausunnoilla tästä aiheesta ei ole varmaa tukea. Jos naisen 
kuukautiset normaalisti kestävät jonkin tietyn ajan, hänen tulee toimia sen 
mukaan. Umm Salama kysyi profeetalta (SAAS) naisesta, jolla oli pitkittynyt 
vuoto. Hän sanoi: &quot;Hänen tulisi laskea, kuinka monta päivää ja yötä hänen 
kuukautisensa tavallisesti kestävät, ja määritellä se aika kuukaudesta, jolloin 
ne ilmaantuvat. Sitten hänen tulee jättää rukoilu (noiksi päiviksi, ja sen 
jälkeen), suorittaa ghusl, sitoa jotakin vaginansa suojaksi ja rukoilla.&quot; 
(Kertonut luotettavien ryhmä, paitsi al-Tirmidhi.) Jos hän ei voi nojautua 
mihinkään säännöllisesti toistuvaan jaksoon, hän voi yrittää erottaa 
erityyppiset vuodot toisistaan. Tämä käytäntö perustuu edellä kerrottuun Fatima 
bin Abu Hubaishin hadithiin, jonka mukaan naisen on mahdollista selvästi 
tunnistaa, mikä on kuukautisverta.</p>
<p>Kaikki oppineet ovat yksimielisiä siitä, että kaksien kuukautisten väliselle 
ajalle ei ole määritelty vähimmäis- tai enimmäiskestoa. Jotkut sanovat, että se 
on viisitoista päivää, toiset sanovat sen olevan kolme päivää</p>
<p></p>
</font><strong>
<p>Osa 1, sivu 70a: Synnytyksen jälkeinen vuoto </p>
</strong><font FACE="Arial Unicode MS">
<p>Tällainen vuoto ilmenee lapsen syntymän jälkeen, riippumatta siitä, jääkö 
lapsi eloon vai ei. Tällä vuodolla ei ole mitään vähimmäiskestoa, sillä se voi 
loppua pian synnytyksen jälkeen, tai vuotoa ei jopa ilmene ollenkaan. Silloin 
naisen lapsivuodeaika päättyisi ja hänen olisi paastottava, rukoiltava jne. 
Pisin mahdollinen kesto on neljäkymmentä päivää. Umm Salama sanoi: &quot;Profeetan 
(SAAS) elinaikana nainen jättäytyi lapsivuoteeseen neljäksikymmeneksi päiväksi.&quot; 
(Kertonut luotettavien ryhmä, paitsi an-Nasai). </p>
<p>Tämän hadithin kirjaamisen jälkeen at-Tirmidhi toteaa: &quot;Tietämystä omaavat 
seuralaiset, heitä seuraava sukupolvi ja sen jälkeen tulleet ovat yhtä mieltä 
siitä, että synnytyksenjälkeistä vuotoa potevan naisen piti lakata rukoilemasta 
neljäksikymmeneksi päiväksi, paitsi jos hänen vuotonsa loppui. Jos hänen 
vuotonsa loppuu ennen tuota aikaa, hänen tulee tehdä ghusl ja aloittaa 
rukoileminen. Jos hän näkee verta neljänkymmenen päivän jälkeen, useimpien 
oppineiden mielestä hänen ei tule lakata rukoilemasta.&quot; </p>
</font><strong>
<p>Osa 1, sivu 71: Kielletyt asiat naisen kuukautisten ja synnytyksenjälkeisen 
vuodon aikana </p>
</strong><font FACE="Arial Unicode MS">
<p>Kaikki sellaiselta henkilöltä kielletyt toimet, joka ei vielä ole 
puhdistautunut aviollisen kanssakäymisen tai märän unen jälkeen, on kielletty 
naiselta näissä kahdessa tilanteessa, koska ne ovat pääasiallisimmat 
epäpuhtauden tilat. Mutta lisäksi on kaksi muuta kieltoa:</p>
<p></p>
</font><strong>
<p>Osa 1, sivu 71a: Naiset eivät voi paastota kuukautisten aikana </p>
</strong><font FACE="Arial Unicode MS">
<p>Jos naiset tällöin paastoavat, heidän paastonsa on pätemätön ja turha. Jos he 
paastoavat Ramadan-kuukauden aikana, heidän on silti korvattava ne paastopäivät 
myöhemmin. Muazhah sanoi: &quot;Kysyin Aishalta: Miksi meidän täytyy korvata 
kuukautisten takia pois jääneet paastopäivät, mutta ei rukouksia? Hän sanoi: 
Niin Allahin lähettiläs (SAAS) meitä käski tekemään. Meidät määrättiin 
korvaamaan paastopäivät ja olemaan korvaamatta rukouksia.&quot; (Kertonut 
luotettavien ryhmä.) </p>
</font><strong>
<p>Osa 1, sivu 71b: Nainen ei voi olla sukupuoliyhteydessä </p>
</strong><font FACE="Arial Unicode MS">
<p>Anas sanoi: &quot;Kun juutalaisnaisella oli kuukautiset, hänen aviomiehensä ei 
syönyt tai nukkunut hänen kanssaan. Seuralaiset kysyivät profeetalta (SAAS) 
tästä ja Allah lähetti ilmestyksen: &quot; He kysyvät sinulta, Muhammed, miten on 
meneteltävä naisen kuukautispuhdistuksen aikana. Sano: »Se on heidän 
pahoinvointinsa; karttakaa siis naisia puhdistuksen aikana älkääkä lähestykö 
heitä, ennenkuin ovat puhdistuneet. Mutta kun he ovat puhdistuneet, käykää 
heidän luonaan, kuten Jumala on määrännyt. Jumala rakastaa totisesti Hänen 
puoleensa kääntyneitä ja rakastaa niitä, jotka pitävät itseään puhtaina .&quot; 
(al-Baqara 222). Allahin lähettiläs (SAAS) sanoi myös: &quot;Tehkää mitä muuta 
tahansa, mutta ei yhdyntää.&quot; (Kertonut luotettavien ryhmä, paitsi al-Bukhari.)
</p>
<p>Kommentissaan tästä aiheesta an-Nawawi toteaa: &quot;Jos muslimi pitää sallittuna 
olla yhdynnässä vaimonsa kuukautisten aikana, hänestä tulee uskostaan luopunut 
ja epäuskova. Jos hän tekee sen, ei siksi, että pitäisi sitä sallittuna, vaan 
unohtamisen takia tai tietämättömänä siitä, että se on kiellettyä tai 
tietämättömänä vaimonsa kuukautisista, siinä ei ole syntiä eikä tarvetta 
sovittamiseen. Jos hän tekee sen tarkoituksella, tietäen, että se on kiellettyä, 
hän on tehnyt suuren synnin ja hänen on kaduttava. Tästä on kaksi mielipidettä: 
oikeampi on se, että synti on sovitettava.&quot; Hän sanoo edelleen: &quot;Kaikki oppineet 
sanovat, että mitä tahansa navan yläpuolella ja polvien alapuolella olevaa voi 
koskettaa. Useimmat oppineet sanovat, että on sallittua koskettaa sitä, mikä on 
navan ja polvien välillä, mutta ei emätintä eikä peräaukkoa.&quot; An-Nawawi johtaa 
tästä sen, että se on sallittua, mutta vihattua, koska tämä on todisteiden 
vahvimmin tukema kanta. Todisteet perustuvat profeetan (SAAS) vaimojen 
käyttäytymiselle: kun tämä tahtoi olla heidän kanssaan heidän kuukautistensa 
aikana, he laittoivat jotakin sukuelimensä peitoksi. (Kertonut Abu Dawud.) 
Al-Hafiz huomauttaa: &quot;Sen ketju on vahva.&quot; Masruq ibn al-Ajda kysyi Aishalta: 
&quot;Mikä on minulle rajojen ylittämistä vaimoni kuukautisten aikana?&quot; Hän sanoi: 
&quot;Ei mikään, paitsi vagina.&quot; (Kertonut al-Bukhari teoksessaan Tarikh.) </p>
</font><strong>
<p>Osa 1, sivu 72: Naiset, joilla on pitkittynyttä verenvuotoa </p>
</strong><font FACE="Arial Unicode MS">
<p>Islamissä tällaiseksi määritellään normaalin jakson ulkopuolella ilmaantuva 
vuoto. Sitä ilmaantuu yleensä kolmessa tapauksessa. Ensimmäinen on se, kun 
nainen tietää hänen kuukautisensa kestävän pitempään kuin tavallisesti. Silloin 
hänen tulee toimia normaalin vuotojakson mukaisesti, ja loppua pidetään 
pitkittyneenä vuotona. Tämä perustuu Umm Salaman hadithiin, jossa hän kysyi 
Allahin lähettiläältä (SAAS) tästä tilanteesta. Tämä sanoi: &quot;Hänen tulee odottaa 
normaalien kuukautistensa päivien ja öiden ajan, ja erottaa se aika kuukaudesta, 
ja jättää rukoilu noiksi päiviksi. (Jälkeenpäin) hänen tulee tehdä ghusl, sitoa 
jotakin vaginansa suojaksi ja sitten rukoilla.&quot; (Kertoneet Malik, ash-Shafi ja 
luotettavien ryhmä, paitsi at-Tirmidhi.) </p>
<p>An-Nawasin arviossa kertomuksessa hän sanoo: &quot;Sen ketju täyttää (al-Bukharin 
ja Muslimin) vaatimukset.&quot; Al-Khattabi huomauttaa: &quot;Se sääntö on naiselle, jolla 
on pitkittynyttä vuotoa. Jos vuoto jatkuu, profeetta (SAAS) määräsi hänet 
jättämään rukouksensa kuukautistensa tavanomaisen keston ajaksi, ja tekemään 
ghuslin, kun normaali aika on kulunut. Sitten hänestä tulee aivan kuten kuka 
tahansa puhdistautunut henkilö.&quot; </p>
<p>Toisessa tapauksessa nainen ei tunne kuukautisjaksoaan tarpeeksi hyvin 
päätelläkseen, onko hänen vuotonsa kuukautisia vai pitkittynyttä vuotoa. Siinä 
tapauksessa hänen kuukautisensa katsotaan kestävän kuusi tai seitsemän päivää, 
mikä on naisilla yleisintä. Jamna bint Jahsh sanoi: &quot;Minulla oli hyvin runsaasti 
pitkittynyttä vuotoa. Menin profeetan (SAAS) luo kysymään siitä. Kun kysyin 
häneltä, pitikö minun lopettaa rukoileminen ja paastoaminen, hän sanoi: Sido 
kangasta suojaksi, ja se loppuu. Minä sanoin: Se on liian runsasta. Hän sanoi: 
Hillitse se. Minä sanoin: Se vuotaa niin paljon. Silloin hän sanoi: Voit tehdä 
yhden kahdesta asiasta: jompi kumpi niistä riittää. Kumpi sinun on mahdollista 
tehdä, sen tiedät itse parhaiten. Se on isku saatanalta. Pidä kuukautisiasi 
kuusi tai seitsemän päivää, jotka Allah tietä, ja tee sitten ghusl, kunnes näet 
olevasi puhdas. Rukoile neljätoista yötä tai kolmetoista yötä ja päivää ja 
paastoa, ja se riittää sinulle. Tee niin joka kuukausi, kuten muutkin naiset 
puhdistautuvat ja kuten heillä on kuukautiset. Jos pystyt, voit viivyttää 
keskipäivän rukousta ja kiirehtiä iltapäivän rukousta. Tee ghusl ja rukoile 
keskipäivän ja iltapäivän rukoukset yhdessä. Sitten viivytä auringonlaskun 
rukousta ja kiirehdi yörukousta, ja rukoile ne yhdessä. Suorita ghusl 
aamurukousta varten ja rukoile se. Näin voit rukoilla ja paastota, jos pystyt 
niin tekemään…&quot; Ja hän sanoi: &quot;Tuo on minua miellyttävämpi tapa.&quot; </p>
<p>Mitä tulee hadithin aitouteen, sen ovat kertoneet Ahmad, Abu Dawud ja 
at-Tirmidhi, jonka mukaan se on hassan sahih. Hän sanoo: &quot;Kysyin siitä 
al-Bukharilta, ja hän sanoi sen olevan hassan.&quot;Ahmad ibn Hanbal sanoo sen olevan 
hassan sahih. </p>
<p>Al-Khattabi lausuu huomautuksena tähän hadithiin, että se on naiselle, joka 
on ‘aloittelija’ eikä tunne kuukautistensa normaalia kestoa. Profeetta (SAAS) 
käski hanta toimimaan kuten naiset tavallisesti tekevät, ja pitämään kuukautisia 
kerran kuussa, kuten useimmat naiset. Hänen lausumansa &quot;kuten muutkin naiset 
puhdistautuvat ja kuten heillä on kuukautiset&quot;viittaa tähän asiaan. Tämä 
perustuu analogiaan naisten asioista verrattaessa heitä toisiinsa, mitä tulee 
kuukautisiin, raskauteen, kypsyyteen ja muihin heidän asioihinsa.&quot; </p>
<p>Kolmannessa tapauksessa naisella on säännölliset kuukautiset, mutta hän 
huomaa verta. Hänen tulisi silloin toimia sen mukaan, minkälaista vuotoa hän 
näkee. Fatima bint Abu Hubaishilla oli pitkittynyttä vuotoa, ja profeetta (SAAS) 
sanoi hänelle: &quot;Jos se on kuukautisverta, se on tummaa ja tunnistettavaa. Jos 
sinulla on sitä, jätä rukoileminen. Jos muuta kuin sitä, tee puhdistautuminen ja 
rukoile, sillä se on vain verisuoni.&quot; </p>
<p>Naiset, jotka kuuluvat joihinkin näistä luokista, täytyy noudattaa seuraavia 
sääntöjä: </p>
</font><strong>
<p>Osa 1, sivu 73: Naisen ghusl kuukautisten aikana </p>
</strong><font FACE="Arial Unicode MS">
<p>Hänen ei tarvitse suorittaa ghuslia joka rukousta varten, paitsi sinä 
kertana, kun hänen kuukautisensa tai vuotonsa on loppunut. </p>
</font><strong>
<p>Osa 1, sivu 74: Naisen, jolla on kuukautiset, on tehtävä wudu joka rukousta 
varten </p>
</strong><font FACE="Arial Unicode MS">
<p>Profeetta (SAAS) sanoi: &quot;Puhdistautukaa jokaista rukousta varten.&quot; Malikin 
mukaan tämä on vain suositus eikä pakollista (paitsi jos nainen menettää 
wudunsa, tietenkin). </p>
</font><strong>
<p>Osa 1, sivu 74a: Veren vuotamisen estäminen naisilla kuukautisten aikana </p>
</strong><font FACE="Arial Unicode MS">
<p>Hänen tulee pestä vaginansa ennen puhdistautumista rukousta varten, ja hänen 
tulee laittaa suojaksi jotakin, joka imee vuodon. On suositeltavaa, että hän 
tekee voitavansa vuodon hillitsemiseksi. </p>
</font><strong>
<p>Osa 1, sivu 74b: Naisen kuukautisten aikainen puhdistautuminen rukousta 
varten </p>
</strong><font FACE="Arial Unicode MS">
<p>Hänen ei tulisi suorittaa puhdistautumista, ennen kuin rukouksen aika on 
koittanut. </p>
</font><strong>
<p>Osa 1, sivu 74c: Aviollinen kanssakäyminen naisen kuukautisten aikana </p>
</strong><font FACE="Arial Unicode MS">
<p>Hän voi olla yhdynnässä aviomiehensä kanssa, vaikka hänellä olisi vuotoa, 
katsovat useimmat oppineet, koska todistetta päinvastaisesta ei ole. Ibn Abbas 
sanoi: &quot;Jos hän voi rukoilla, hänen miehensä voi olla yhdynnässä hänen 
kanssaan.&quot; Al-Bukhari sanoo, että jos hän on tarpeeksi puhdas rukoillakseen, hän 
on varmasti tarpeeksi puhdas myös yhdyntään. Abu Dawud ja al-Baihaqi kertoivat, 
että Akrama bint Hamnalla oli pitkittynyt vuoto ja että hänen aviomiehensä oli 
yhdynnässä hänen kanssaan. An-Nawawin mielestä sen ketju on hassan.</p>
<p></p>
</font><strong>
<p>Osa 1, sivu 74d: Mitä nainen voi tehdä kuukautistensa aikana </p>
</strong><font FACE="Arial Unicode MS">
<p>Kun häntä on pidettävä puhtaana, hän voi rukoilla, paastota, oleskella 
moskeijassa, lukea Koraania jne. </p>
</font>

<br><br><hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
