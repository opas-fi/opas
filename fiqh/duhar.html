<html>

<head>
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, osa 2: Duha-rukous </p>
</b></font><strong>
<p>Osa 2, sivu 29b: Duha-rukouksen erinomaisuus </p>
</strong><font FACE="Arial Unicode MS">
<p>Useat hadithit kuvailevat duha-rukouksen erinomaisuutta. </p>
<p>Abu Dharr kertoo profeetan, sallallahu aleihi wasallam, sanoneen: &quot;Jokaiselta 
ruumiinne jäseneltä vaaditaan päivittäistä hyväntekeväisyyttä. Jokainen kerta, 
kun sanotte ‘Ylistys Allahille’, on hyväntekeväisyyttä. Jokainen kerta, kun 
sanotte ’Kiitos Allahille’, on hyväntekeväisyyttä. Jokainen kerta, kun sanotte 
‘Ei ole muuta jumalaa kuin Allah’, on hyväntekeväisyyttä. Jokainen kerta, kun 
sanotte ‘Allah on Suurin’, on hyväntekeväisyyttä. Hyvään määrääminen on 
hyväntekeväisyyttä. Pahan poistaminen on hyväntekeväisyyttä. Ja siihen riittää 
(hyväntekeväisyytenä) kaksi duha-rakaa.&quot; Tämän ovat kertoneet Ahmad, Muslim ja 
Abu Dawud. </p>
<p>Ahmad ja Abu Dawud kertovat Buraidalta kuultuna profeetan, sallallahu aleihi 
wasallam, sanoneen: &quot;Ihmisessä (ruumiissa) on 360 niveltä ja nlltä jokaiselta 
vaaditaan hyväntekeväisyyden tekoja.&quot; Ihmiset sanoivat: &quot;Kuka voisi tuon tehdä, 
oi Allahin lähettiläs?&quot; Hän vastasi: &quot;Joku voi poistaa limatahran, jonka huomaa 
moskeijassa, tai poistaa jotakin vahingollista tieltä. Jos joku ei voi tehdä 
tätä, hän voi rukoilla kaksi duha-rakaa ja se riittää hänelle.&quot; </p>
<p>Näiden hadithien lainvoimaisuudesta puhuessaan ash-Shaukani sanoo: &quot;Nuo kaksi 
hadithia osoittavan duha-rukouksen suuruutta, erinomaisuutta ja tärkeyttä, sen 
lainmukaisuutta painottaen, sillä vastaahan sen kaksi rakaa 360 
hyväntekeväisyyden tekoa. Sellaista tulisi harjoittaa säännöllisesti ja 
sitkeästi. Hadith myös todistaa, kuinka tärkeää on sanoa ‘Kunnia Allahille’, 
Kiitos ja ylistys Allahille’ja ‘Ei ole muuta jumalaa kuin Allah’. Ja [sen 
tärkeys, että] määrää hyvää, pyyhkii pois pahaa, poistaa syljen, poistaa 
haitalliset esineet polulta, ynnä muita sellaisia tekoja, jotka täyttävät sen, 
mitä henkilöltä vaaditaan päivittäisenä hyväntekeväisyytenä.&quot; An-Nawas ibn Saman 
kertoo profeetan, sallallahu aleihi wasallam, sanoneen: &quot;Allah sanoi: ‘Aadamin 
poika, älä jätä rukoilematta neljää rakaa varhain päivällä, sillä se riittää 
loppupäiväksi.&quot; Tämän ovat kertoneet al-Hakim ja at-Tabarani ja sen kertojat 
ovat luotettavia. Ahmad, at-Tirmizhi, Abu Dawud ja an-Nasai kertovat sen Naim 
al-Ghaftanin valtuutuksella, ja sen ketju on hyvä. At-Tirmidhin sanamuoto 
kuuluu: &quot;Aadamin poika, rukoile neljä rakaa Minulla varhain päivällä ja se 
riittää sinulle loppupäiväksi. </p>
<p>Abdullah ibn Amr sanoo: &quot;Allahin lähettiläs lähetti sotajoukon ja he saivat 
haltuunsa runsaasti sotasaalista ja palasivat nopeasti. Ihmiset puhuivat heidän 
nopeasta voitostaan, runsaasta sotasaaliistaan ja pikaisesta paluustaan. Tähän 
Allahin lähettiläs (SAAS) sanoi: ‘Enkö neuvoisi teille lähempänä olevaa 
taistelua, suurempaa saalista ja nopeampaa paluuta?’ Kuka tahansa, joka tekee 
wudun ja sitten menee moskeijaan rukoilemaan duhan, se on hänelle läheisempi 
taistelu, parempi saalis ja nopeampi paluu.&quot; Tämän ovat kertoneet Ahmad ja 
at-Tabarani. Abu Yalalla on jotakin samankaltaista kuin tämä. </p>
<p>Abu Huraira sanoo: &quot;Ystäväni [Allahin lähettiläs] neuvoi minua tekemään kolme 
asiaa: paastoamaan kolme päivää joka kuukausi, rukoilemaan duha-rukouksen ja 
rukoilemaan witrin ennen nukkumaanmenoa.&quot; Tämän ovat kertoneet al-Bukhari ja 
Muslim. </p>
<p>Anas sanoo: &quot;Eräällä matkalla näin Allahin lähettilään rukoilevan kahdeksan 
rakaa varhain päivällä. Kun hän lopetti, hän sanoi: ‘Tein rukoukseni toivoen ja 
peläten. Pyysin Herraltani kolmea asiaa ja Hän myönsi minulle kaksi, mutta epäsi 
yhden. Pyysin, että Hän ei asettaisi ummaani nälänhädän koetukselle ja hän 
myöntyi siihen pyyntöön. Ja pyysin, etteivät viholliset yllättäisi heitä ja Hän 
myöntyi siihen pyyntöön. Ja pyysin, etteivät he jakaantuisi ryhmiin ja 
puolueisiin, ja Hän epäsi sen pyynnön.&quot; Tämän ovat kertoneet Ahmad, an-Nasai, 
al-Hakim ja ibn Khuzaima, jonka luokitus sille on sahih. </p>
<p></p>
</font><strong>
<p>Osa 2, sivu 31: Salatul duha on palkittu rukous </p>
</strong><font FACE="Arial Unicode MS">
<p>Salatul duha on palkittu rukous ja joka tahtoo ansaita palkinnon, hänen 
tulisi rukoilla se, vaikka ei olekaan moitittavaa hänessä, joka ei rukoile sitä. 
Abu Said kertoo: &quot;Profeetta, sallallahu aleihi wasallam, rukoili duhaa niin 
kauan, ettemme arvelleet hänen koskaan hylkäävän sitä. Ja hän jätti sen niin 
pitkäksi aikaa, ettemme luulleet hänen enää koskaan tekevän sitä.&quot; Tämän on 
kertonut at-Tirmidhi, joka sanoo se olevan hasan. </p>
<p>Anas kertoo Allahin lähettilään (SAAS) sanoneen: &quot;Rukous minun moskeijassani 
vastaa kymmentätuhatta rukousta [muualla]. Ja rukous kielletyssä moskeijassa 
vastaa sataatuhatta rukousta [muualla]. Ja rukous taistelukentällä vastaa yhtä 
miljoonaa rukousta [muualla]. Ja mikä on enemmän kuin kaikki tuo, on kaksi 
rakaa, jotka [Allahin] orja rukoilee keskellä yötä.&quot; Tämän ovat kertoneet Abu 
ash-Shaikh, Ibn Hibban teoksessaan ath-Thawab, ja al-Munzhiri kirjassaan 
at-Targhib watTarhib vaikenee siitä. </p>
<p></p>
</font><strong>
<p>Osa 2, sivu 31a: Suositeltava aika duha-rukoukselle </p>
</strong><font FACE="Arial Unicode MS">
<p>Duhan aika alkaa auringon ollessa keihäänmitan horisontin yläpuolella ja 
jatkuu siihen asti, kunnes aurinko saavuttaa lakipisteensä. On suositeltavaa 
viivyttää sitä, kunnes aurinko on noussut korkealle ja päivä on lämmennyt. </p>
<p>Zaid ibn Arqam kertoo: &quot;Allahin lähettiläs, sallallahu aleihi wasallam, meni 
qubalaisten luo, kun he olivat rukoilemassa duhaa, ja sanoi: ‘Omistautumisen 
rukous tulisi tehdä silloin, kun nuoret vieroitetut kamelit tuntevat auringon 
kuumuuden.&quot; Tämän ovat kertoneet Ahmad, Muslim ja at-Tirmidhi . </p>
</font><strong>
<p>Osa 2, sivu 31b: Duha-rukouksen rakamäärä </p>
</strong><font FACE="Arial Unicode MS">
<p>Vähin rakamäärä duha-rukouksessa on kaksi, kuten Abu Dharrin hadithissa 
mainitaan. Enin, minkä profeetta, sallallahu aleihi wasallam, rukoili, oli 
kahdeksan rakaa, kun taas enin hänen mainitsemansa oli kaksitoista rakaa. Jotkut 
ihmiset, kuten Abu Jafar at-Tabari, al-Mulaimi ja ar-Ruwyani, joka kuuluu 
shafilaiseen koulukuntaan, sanovat, ettei ole enimmäisrakatmäärää, joka 
duha-rukouksessa voidaan rukoilla. </p>
<p>Al-lraqi sanoo Sunan at-Tirmidhin kommentaarissaan: &quot;Kenenkään seuralaisista 
ja seuraajista ei tiedetä rajanneen sitä kahteentoista rakaan.&quot; As-Syuti on 
tästä samaa mieltä. </p>
<p>Said ibn Mansur kertoo, että al-Hassanilta kysyttiin: &quot;Tekivätkö seuralaiset 
sitä?&quot; Hän vastasi: &quot;Kyllä … jotkut heistä rukoilivat kaksi rakaa ja jotkut 
neljä rakaa. Ja jotkut heistä jatkoivat, kunnes puolet [aamu]päivästä [oli 
kulunut].&quot; </p>
<p>Ibrahim an-Nakhai kertoo, että al-Aswad ibn Yazidilta kysyttiin: &quot;Montako 
rakaa tulisi rukoilla duhasas?&quot; Hän vastasi: &quot;Niin monta kuin haluat.&quot; </p>
<p>Umm Hani kertoo, että profeetta, sallallahu aleihi wasallam, rukoili 
kahdeksan rakaa duhaa ja teki taslimin kunkin kahden rakan jälkeen. Tämän on 
kertonut Abu Dawud ja sen ketju on sahih. </p>
<p>Aisha kertoo: &quot;Profeetta, sallallahu aleihi wasallam, rukoili neljä rakaa 
duhaa ja lisäsi siihen sen verran, kuin Allah tahtoi.&quot; Tämän ovat kertoneet 
Ahmad, Muslim ja Ibn Maja. </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
