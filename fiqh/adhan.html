<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, Osa 1: Adhan, rukouskutsu </p>
</b></font><font FACE="Arial Unicode MS">
<p>Adhan on kutsu, joka tietyin sanoin ilmoittaa muille rukousajan alkaneen. Se 
on koollekutsu seurakunnalle ja yksi islamin ilmenemismuodoista. Se on 
pakollinen tai ainakin suuresti suositeltava. Al-Qurtubi ja muut ovat sanoneet, 
että adhan, vaikka siinä onkin vain vähän sanoja, kattaa kaiken uskossa 
olennaisen. Se alkaa Allahin suuruuden julistamisella, muistuttaen Hänen 
olemassaolostaan ja täydellisyydestään. Se mainitsee Hänen ykseytensä ja kieltää 
monijumalaisuuden, ja se kertoo Muhammedin (SAAS) sanansaattajuudesta. Se kutsuu 
tottelevaisuuden tekoihin todistaessaan Muhammedin (SAAS) lähettilään 
ominaisuudesta, ja ikuisesti pysyvään menestykseen, viitaten Allahin luo 
paluuseen. Sitten painottaakseen tiettyjä jo mainittuja asioita, se toistaa ne.</p>
<p></p>
</font><strong><font SIZE="3">
<p>Osa 1, sivu 95a: Adhan, sen hyvät seuraamukset ja erinomaisuus </p>
</font></strong><font FACE="Arial Unicode MS">
<p>Monet hadithit kuvailevat adhanin hyviä seuraamuksia ja sen palkkiota sille, 
joka sen esittää. Niitä ovat muun muassa seuraavat hadithit: </p>
<p>Abu Huraira kertoi profeetan (SAAS) sanoneen: &quot;Jos ihmiset tietäisivät mitä 
adhaniin sisältyy ja mitä etummainen rivi rukouksessa merkitsee (palkkioltaan) 
ja että he eivät saisi niitä muutoin kuin vetämällä arpaa, he vetäisivät arpaa. 
Jos he tietäisivät, mikä palkkio on keskipäivän rukouksen rukoilemisessa varhain 
sen alettua, he kiirehtisivät siihen kilpaa. Ja jos he tietäisivät, mikä palkkio 
on ilta- ja aamurukousten rukoilemisessa seurakunnassa, he tulisivat sinne 
vaikka ryömien.&quot; (Kertoneet al-Bukhari ja muita.) </p>
<p>Muawiyya kertoi profeetan (SAAS) sanoneen: &quot;Rukoukseen kutsujilla tulee 
olemaan pisimmät kaulat kaikista Ylösnousemuksen päivänä.&quot; (Kertoneet Ahmad, 
Muslim, ja Ibn Maja.) </p>
<p>Al-Barra ibn Aazib kertoi profeetan (SAAS) sanoneen: &quot;Allah ja Hänen 
enkelinsä rukoilevat niille, jotka ovat etummaisissa riveissä. Ja rukoukseen 
kutsujalle annetaan anteeksi, sillä niin kauas kuin hänen äänensä kantaa ja 
kaikki, jotka hänet kuulevat, vahvistavat hänen sanomansa. Hän tulee saamaan 
saman palkkion kuin ne, jotka rukoilevat hänen kanssaan.&quot; Tämän hadithin ovat 
kertoneet Ahmad ja an-Nasai. Al-Munzhiri sanoo sen ketjun olevan hyvä. </p>
<p>Abu ad-Darda kertoi kuulleensa profeetan (SAAS) sanoneen: &quot;Jos kolme ihmistä 
ei esitä adhania ja valmista rukousta keskenään, Saatana saa heistä yliotteen.&quot; 
(Kertonut Ahmad.) </p>
<p></p>
<p>Abu Huraira kertoi profeetan (SAAS) sanoneen: &quot;Imaami on takausmies ja 
rukoukseen kutsuja on luottamustehtävän haltija. Oi Allah, johdata imaamia ja 
anna anteeksi rukoukseen kutsujalle.&quot; </p>
<p>Uqbah ibn Aamar sanoi kuulleensa profeetan (SAAS) sanoneen: &quot;Teidän Herranne, 
olkoon Hän Ylistetty, hämmästyy ja (on mielissään) hänestä, joka kaitsee 
lampaitaan laitumella, menee sitten vuorelle esittämään rukouskutsun ja 
rukoilee. Allah, Ylistetty, sanoo: Katsokaa orjaani tuolla, joka esittää 
rukouskutsun ja suorittaa rukouksensa Minun pelostani. Olen antanut anteeksi 
orjalleni ja sallinut hänen astua Paratiisiin.&quot;(Kertoneet Ahmad, Abu Dawud ja 
anNasai.) </p>
</font><strong><font SIZE="3">
<p>Osa 1, sivu 96: Adhan, tapaus sen säätämisen taustalla </p>
</font></strong><font FACE="Arial Unicode MS">
<p>Adhanista tehtiin osa shariaa ensimmäisenä vuonna Medinaan muuton jälkeen. 
Hadithit kertovat siitä, mikä johti sen määräämiseen. </p>
<p>Nafa kertoi Ibn Umarin sanoneen: &quot;Muslimit kokoontuivat yhteen ja 
laskeskelivat rukousaikaa, eikä kukaan kutsunut heitä koolle. He puhuivat siitä 
eräänä päivänä. Jotkut sanoivat: Meillä pitäisi olla kello kuten kristityillä. 
Toiset sanoivat: Meillä pitäisi olla torvi kuten juutalaisilla. Umar ehdotti: 
Miksi ei joku meistä ryhtyisi kutsumaan toisia rukoukseen? Allahin lähettiläs 
(SAAS) sanoi: Nouse seisomaan, Bilal, ja esitä rukouskutsu.&quot; (Kertoneet Ahmad ja 
al-Bukhari.) </p>
<p>Abdullah ibn (Zaid ibn) Abd Rabbih kertoi: &quot;Kun profeetta ajatteli kellon 
käyttämistä kutsumaan ihmisiä rukoukseen, hän ei pitänyt siitä, koska se 
muistutti kristittyjen tapaa. Kun olin nukkumassa, eräs mies tuli luokseni 
pidellen kelloa. Sanoin hänelle: Oi Allahin orja, etkö myisi tuota kelloa 
minulle? Hän sanoi: Mitä tekisit sillä? Minä vastasin: Kutsuisin sillä ihmisiä 
rukoukseen. Hän sanoi: Sallitko minun neuvoa sinulle jotakin parempaa kuin se? 
Minä sanoin: Totta kai. Hän sanoi: Sinun tulee sanoa: Allahu akbar, Allahu 
akbar, Allahu akbar, Allahu akbar. Ashhadu alla ilaaha illal-lah, ashhadu alla 
ilaaha illallah, Ashhadu anna Muhammad ar-Rasuul-lal-lah, ashhadu anna 
Muhammadar-Rasuul-lal-lah. Hajjaa alas-salaah, hajjaa alas-salaah. Hajjaa 
alal-falaah, hajjaa alal-falaah. Allahu akbar, Allahu akbar. La ilaaha 
illal-lah. Sitten hän meni vähän kauemmas ja sanoi: Kun nousette seisomaan 
rukousta varten, sano: Allahu akbar, Allahu akbar. Ashhadu alla ilaaha 
illal-lah, Ashhadu anna Muhammad ar-Rasuul-lal-lah Hajjaa alas-salaah, hajja 
alal-falaah. Qad qaamatis-salaah, qad qaamatis-salaah. Allahu akbar, Allahu 
akbar. La ilaaha illal-lah. Kun aamu koitti, menin Allahin lähettilään (SAAS) 
luo kertomaan, mitä olin nähnyt. Hän sanoi: Sinun unesi on tosi, jos Allah 
tahtoo. Mene Bilalin luo ja kerro hänelle, mitä näit, ja pyydä häntä esittämään 
rukouskutsu, sillä hänellä on paras ääni teistä. Menin Bilalin luo ja kerroin 
hänelle, mitä hänen oli tehtävä, ja hän esitti rukouskutsun. Umar oli talossaan, 
kun hän kuuli sen. Hän tuli ulos viitassaan sanoen: Kautta Hänen, joka sinut on 
kasvattanut totuuteen, näin saman kuin hän näki. Profeetta (SAAS) sanoi: Ylistys 
olkoon Allahille.&quot; Hadithin ovat kertoneet Ahmad, Abu Dawud, Ibn Maja, Ibn 
Khuzaima ja at-Tirmidhi, joka sanoi sen olevan hasan sahih. </p>
</font><strong><font SIZE="3">
<p>Osa 1, sivu 97: Adhan, kuinka se esitetään </p>
</font></strong><font FACE="Arial Unicode MS">
<p>On kolme tapaa esittää adhan: </p>
<p>-1- Sanoa kolme takbiria aluksi ja sanoa muut lauseet kahdesti, ilman 
toistamista, paitsi viimeinen lausahdus la ilaaha illa-laah. Näin adhan 
koostuisi viidestätoista lauseesta, kuten edeltävässä Abdullahin hadithissa. </p>
<p>-2- Sanoa neljä takbiria ja sitten toistaa ashhadu an la ilaaha illal-lah 
kahdesti, ja ashhadu anna Muhammad ar-Rasuul-lal-lah kahdesti, hiljaisemmalla 
äänellä, ja sitten toistaa sama kovemmalla äänellä. Abu Mahzhura kertoi 
profeetan (SAAS) opettaneen hänelle yhdeksäntoista lauseen adhanin. Tämän 
hadithin on kertonut &quot;viiden luotettavan kertojan ryhmä&quot;. At-Tirmidhi sanoi sen 
olevan hasan sahih. </p>
<p>-3- Sanoa kaksi takbiria ja toistaa &quot;todistuslauseet&quot;, jolloin lauseita on 
yhteensä seitsemäntoista. Muslim kertoo Abu Mahzhurahin sanoneen, että profeetta 
(SAAS) opetti hänelle seuraavan adhanin: Allahu akbar, Allahu akbar. Ashhadu 
alla ilaaha illal-lah, ashhadu alla ilaaha illal-lah. Ashhadu anna Muhammad 
ar-Rasuul-lal-lah, ashhadu anna Muhammad ar-Rasuul-lal-lah. Sitten toista 
ashhadu alla ilaaha illal-lah (kahdesti), ashhadu anna Muhammad 
ar-Rasuul-lal-lah (kahdesti), hajjaa alas-salaah (kahdesti), hajjaa alal-falaah 
(kahdesti). Allahu akbar, Allahu akbar. La ilaaha illal-lah. &quot; </p>
</font><strong><font SIZE="3">
<p>Osa 1, sivu 98: Adhan, At-Tathwib: (sanonta &quot;Rukous on parempi kuin uni&quot; 
aamun adhanissa) </p>
</font></strong><font FACE="Arial Unicode MS">
<p>Kuuluu shariaan, että rukoukseen kutsuja sanoo: &quot;as-salaatu khairun min 
an-naum (rukous on parempi kuin uni) aamun adhanissa. Abu Mahzhurah pyysi 
profeettaa (SAAS) opettamaan hänelle adhanin, ja hän kertoi hänelle: &quot;Jos on 
kyseessä aamun adhan, sano: as-salaatu khairun min an-naum, as-salaatu khairun 
min annaum. Allahu akbar, Allahu akbar. La ilaaha illal-lah.&quot; (Kertoneet Ahmad 
ja Abu Dawud. ) Näin sanotaan vain aamurukouksen adhanissa. </p>
</font><strong><font SIZE="3">
<p>Osa 1, sivu 98a: Iqama </p>
</font></strong><font FACE="Arial Unicode MS">
<p>On kolme tapaa esittää iqama: </p>
<p>-1- Sanoa ensimmäinen takbir neljä kertaa ja kaikki muu kahdesti, paitsi 
viimeinen lause la ilaaha illal-lah. Abu Mahzhura sanoi profeetan (SAAS) 
opettaneen hänelle seitsemäntoista lauseen iqaman: Allahu akbar (4 kertaa), 
ashhadu alla ilaaha illal-lah (kahdesti), ashhadu anna Muhammad arRasuul-lal-lah 
(kahdesti), hajjaa alas-salaah (kahdesti), hajjaa alal-falaah (kahdesti), qad 
qaamatis-salaah (kahdesti), Allahu akbar, Allahu akbar. La ilaaha illal-lah. 
Tämän on kertonut &quot;viisi kertojaa&quot;. At-Tirmidhin mukaan se on sahih </p>
<p>-2- Sanoa alku- ja lopputakbir sekä lause qad qaamatus-salah kahdesti. Kaikki 
muu sanotaan kerran, josta tulee yhteensä yksitoista lausetta. Tämä perustuu 
edellä olleeseen Abdullah ibn Zaidin hadithiin: Kun nousette rukoilemaan, sano 
&quot;Allahu akbar, Allahu akbar. Ashhadu alla ilaaha illal-lah, ashhadu anna 
Muhammad ar-RasuulAllah. Hajjaa alas-salaah, hajjaa alal-falaah. Qad 
qaamat-issalaah, qad qaamatis-salaah. Allahu akbar, Allahu akbar. La ilaaha 
illal-lah. </p>
<p>-3- Sama kuin edellä, mutta Qad qaamatus-salaah sanotaan vain kerran, jolloin 
lauseita on yhteensä kymmenen. Imaami Malik valitsi tämän tavan, koska havaitsi 
medinalaisten käyttäneen sitä. Mutta Ibn al-Qayyim sanoo: &quot;Ei ole todisteita 
siitä, että Allahin lähettiläs (SAAS) olisi koskaan sanonut vain kerran Qad 
qaamatus-salaah&quot;. Ibn Abdul-Barrin näkemys oli: &quot;Kaikissa tapauksissa se 
sanotaan kahdesti.&quot; </p>
</font><strong><font SIZE="3">
<p>Osa 1, sivu 99: Mitä sanotaan adhanin aikana </p>
</font></strong><font FACE="Arial Unicode MS">
<p>On suositeltavaa, että joka kuuntelee adhania, toistaa sitä sen huutajan 
mukana, paitsi kun sanotaan kahdesti lauseet hajjaa alas-salaah, hajjaa 
alal-falaah phrases, joiden jälkeen hänen tulee sanoa La haula wa la quwata illa 
billah (ei ole muuta voimaa tai mahtia kuin Allah). </p>
<p>An-Nawawin mukaan: &quot;Kumppaniemme mielestä on suositeltavaa, että kuulija 
toistaa (rukoukseen) kutsujan sanat, paitsi hänen tullessaan kahden edeltävän 
lauseen kohdalle, sillä tämä osoittaa hänen hyväksyntänsä sille, mitä kutsuja 
sanoo. Mainitut kaksi lausetta ovat kutsuja rukoukseen, ja vain rukoukseen 
kutsujalle on sopivaa sanoa ne. Kuitenkin kuulijan on hyvä sanoa jotakin, kuten 
La haula wa la quwatah illa billah. Kahdessa Abu Musa al-Asharin Sahihissa 
vahvistetaan profeetan (SAAS) sanoneen: La haula wa la quwata illa billah on 
yksi aarre Paratiisin aarteiden joukosta. Kumppanimme sanovat, että rukouskutsun 
toistaminen on suositeltavaa jokaiselle, joka kuulee sen, olipa hän puhdas tai 
epäpuhdas, sukupuolisen epäpuhtauden tai kuukautisten tilassa jne, sillä se on 
Allahin muistamista ja kaikkien, jotka voivat, tulisi tehdä sitä. Niitä, jotka 
eivät voi sitä tehdä, ovat rukoilevat ja luonnollisia tarpeitaan tai aviollista 
kanssakäymistä suorittavat. Jos henkilö on lukemassa Koraania tai muistelemassa 
Allahia (tekemässä dhikriä), opiskelemassa tms, hän voi keskeyttää sen, mitä on 
tekemässä, toistaakseen rukouskutsua. Sitten hän voi palata sen pariin, mitä oli 
tekemässä, jos haluaa, tai hän voi rukoilla vapaaehtoisen tai pakollisen 
rukouksen.&quot; Ash-Shafi sanoo: &quot;Henkilön ei tulisi toistaa samanaikaisesti sitä, 
mitä rukoukseen kutsuja sanoo, vaan hänen lopetettuaan toistaa sen, mitä hän 
sanoi.&quot; Al-Mughnissa sanotaan: &quot;Jos henkilö astuu moskeijaan ja kuulee adhanin, 
on parasta odottaa, että kutsuja lopettaa kutsunsa, ennen kuin hän aloittaa sen 
toistamisen.&quot; Tällä tavoin hän saa osalleen molemmat hyvät teot. Jos hän ei 
toista rukouskutsua sen jälkeen, vaan aloittaa rukouksen, ei siinä ole 
moitittavaa. Tämä on se, mitä Ahmad sanoo aiheesta.&quot; Muslimin tulisi rukoilla 
profeetan (SAAS) puolesta, kun rukouskutsu on esitetty millä tahansa edellä 
kerrotuista tavoista, ja pyytää Allahia suomaan hänelle wasilahn paikka. 
Abdullah ibn Amr kertoi Allahin lähettilään (SAAS) sanoneen: &quot;Jos kuulette 
rukouskutsun , toistakaa se perässä. Sitten rukoilkaa minun puolestani, sillä 
joka tekee yhden pyyntörukouksen minun puolestani, sille Allah tekee kymmenen. 
Sitten pyytäkää Allahia suomaan minulle wasilah. Se on paikka Paratiisissa, joka 
on varattu orjalle Allahin orjien joukosta. Toivon olevani tuo orja, ja 
jokaiselle, joka pyytää Allahia suomaan minulle wasilahn paikan, minun on 
sallittu olla välittäjänä.&quot; (Kertonut Muslim.) Jabir kertoi profeetan (SAAS) 
sanoneen: &quot;Hänelle, joka sanoo kuultuaan rukouskutsun: Oi Allah, tämän 
täydellisen kutsun ja rukousten Herra, suo Muhammedille wasilah, parhain paikka 
ja nosta hänet kunnioitettavaan asemaan, jonka olet hänelle luvannut, tulee 
minun välittämiseni hänen puolestaan sallituksi Tuomiopäivänä.&quot; (Kertonut 
al-Bukhari.)</p>
<p></p>
</font><strong><font SIZE="3">
<p>Osa 1, sivu 100: Pyyntörukous adhanin jälkeen </p>
</font></strong><font FACE="Arial Unicode MS">
<p>Adhanin jälkeen henkilön tulisi tehdä henkilökohtaisia pyyntörukouksia, sillä 
se on aika, jolloin ne todennäköisimmin hyväksytään. Anas kertoi profeetan 
(SAAS) sanoneen: &quot;Pyyntöä adhanin ja iqaman välillä ei torjuta.&quot; </p>
<p>Mitä tämän kertomuksen aitouteen tulee, sen ovat kertoneet Abu Dawud, 
an-Nasai ja at-Tirmidhi, joka sanoi sen olevan hasan sahih ja lisäsi &quot;He 
kysyivät: Mitä meidän tulisi sanoa, oi Allahin lähettiläs (SAAS)? Hän vastasi: 
Pyytäkää Allahilta anteeksiantoa ja hyvää tässä maailmassa ja tuonpuoleisessä.&quot; 
Abdullah ibn Amr kertoi erään miehen sanoneen: &quot;Oi Allahin lähettiläs, 
rukoukseen kutsujat saavat enemmän hyviä tekoja kuin me. Hän sanoi: Sanokaa mitä 
he sanovat, ja kun he lopettavat, pyytäkää ja teille annetaan.&quot; (Kertonut Abu 
Dawud ja sen ketju on sahih.) </p>
<p>Samasta aiheesta kertoi Umm Salama: &quot;Profeetta (SAAS) opetti minua sanomaan 
auringonlaskun rukouksen jälkeen: Oi Allah, tämä on Sinun yösi alku ja Sinun 
päiväsi loppu. Olen rukoillut Sinua, joten anna minulle anteeksi.&quot;</p>
<p></p>
</font><strong><font SIZE="3">
<p>Osa 1, sivu 100a: Pyyntörukous iqaman aikana </p>
</font></strong><font FACE="Arial Unicode MS">
<p>On suositeltavaa, että se, joka kuulee iqaman, toistaa sen sanat, paitsi kun 
sanotaan Qad qaamatus-salaah, jolloin hänen tulisi sanoa &quot;Allah perustaa sen ja 
tekee siitä ikuisen.&quot; Jotkut seuralaisista kertoivat, että Bilalin sanoessa tätä 
lausetta profeetta (SAAS) sanoi: &quot;Allah perustaa sen ja tekee siitä ikuisen.&quot;
</p>
</font><strong><font SIZE="3">
<p>Osa 1, sivu 101: Rukoukseen kutsujalle asetetut edellytykset </p>
</font></strong><font FACE="Arial Unicode MS">
<p>On suositeltavaa, että hän täyttää seuraavat ehdot: </p>
<p>-1- On välttämätöntä, että hän esittää adhanin Allahin vuoksi eikä palkan 
edestä. Uthman ibn Abu al-Aas pyysi Allahin lähettilästä (SAAS) nimittämään 
hänet kansansa imaamiksi. Hän vastasi: &quot;Sinä olet heidän imaaminsa. Varo 
heikkoja heidän joukostaan, ja nimitä sellainen rukoukseen kutsuja, joka ei ota 
palkkaa adhanistaan. </p>
<p>Tämän hadithin kertoivat Abu Dawud, an-Nasai, Ibn Maja ja at-Tirmidhi, vähän 
eri sanoilla, ja hän sanoi sen olevan hasan. Hän myös sanoi oppineiden olevan 
yhtä mieltä siitä ja että he inhosivat nähdä kutsujan ottavan palkkaa adhanista.
</p>
<p>-2- Hänen tulisi olla puhdas pienistä ja suurista epäpuhtauksista. Al-Muhajir 
ibn Qanfazh kertoi profeetan (SAAS) sanoneen hänelle: &quot;Mikään ei estänyt minua 
vastaamaan (sinun tervehdykseesi) paitsi se, että en pidä Allahin 
mainitsemisesta, kun en ole puhdas. Tämä kertomus tulee seuraavilta: Ahmad, Abu 
Dawud, an-Nasai, Ibn Maja ja Ibn Khuzaima. Viimeksi mainittu sanoo sen olevan 
sahih. </p>
<p>Shafilaisten mukaan kutsun esittäminen, kun henkilö ei ole puhtauden tilassa, 
on sallittua joskaan ei pidettyä. Ahmadin, hanafilaisten ja muiden mukaan se on 
sallittua eikä paheksuttua. </p>
<p>-3- Hänen tulisi seistä kasvot qiblaan (Kaaban suuntaan) päin. Ibn al-Munzhir 
sanoi: &quot;On yksimielisyys siitä, että on sunna kutsujan seistä, sillä siten hänet 
voidaan kuulla pitkän matkan päähän. Hänen tulisi seistä kasvot qiblaan (Kaaban 
suuntaan) käännettynä. Jos hän kääntyy poispäin qiblasta, adhan on käypä, mutta 
teko on paheksuttu. </p>
<p>-4- Hänen tulee kääntää päänsä, kaulansa ja rintansa oikealle sanoessaan 
&quot;Hajjaa alas-salaah&quot; ja vasemmalle sanoessaan &quot;Hajjaa alalfalaah.&quot; An-Nawasi 
sanoo: &quot;Se on autenttisin tapa.&quot; </p>
<p>Abu Juhaifa kertoi: &quot;Bilal esitti adhanin ja näin hänen suunsa liikkuvan 
tältä puolelta tuolle puolelle hänen sanoessaan &quot;Hajjaa alas-salaah&quot; ja &quot;Hajjaa 
alal-falaah.&quot; (Kertoneet Ahmad, al-Bukhari ja Muslim.) </p>
<p>Al-Baihaqin mukaan tätä kääntymistä ei ole dokumentoitu pitävien ketjujen 
avulla. Al-Mughnissa todetaan Ahmadin sanoneen, että kutsujan ei pidä kääntyä 
vasemmalle tai oikealle, ellei hän ole minareetin huipulla, jotta ihmiset 
molemmilla puolilla kuulisivat hänet. </p>
<p>-5- Hänen tulisi työntää etusormet korviinsa. Tästä tavasta Bilal sanoi: 
&quot;Laitan etusormet korviini ja teen adhanin.&quot; (Kertoneet Abu Dawud ja Ibn 
Hibban.) </p>
<p>At-Tirmidhi sanoo: &quot;Oppineet suosittelevat, että kutsujat laittavat etusormet 
korviinsa esittäessään adhanin.&quot; </p>
<p>-6- Hänen tulisi korottaa ääntään kutsua varten, vaikka hän olisi yksin 
erämaassa. Abdullah ibn Abdurahman kuuli isältään Abu Said al-Khudrin sanoneen 
hänelle: Näen, että rakastatte lampaita ja autiomaata. Jos olette lampaidenne 
kanssa autiomaassa, korottakaa ääntänne huutaessanne rukouskutsun, sillä kaikki 
jinnit, ihmiset tai mitkä tahansa kuulomatkan päässä ovat todistajianne 
Ylösnousemuksen päivänä kuulin Allahin lähettilään (SAAS) sanovan niin.&quot; 
(Kertoneet Ahmad, al-Bukhari, an-Nasai ja Ibn Maja.) </p>
<p>-7- Hänen tulisi pitää tauko kunkin lauseen välillä adhanissa ja olla nopea 
esittäessään iqaman. On monia kertomuksia, jotka sanovat tämän olevan 
suositeltavaa. </p>
<p>-8- Hänen ei tule puhua iqaman aikana. Jotkut oppineista eivät pidä 
siitäkään, että hän puhuisi adhanin aikana, vaikka al-Hasan, Ata ja Qatada 
sallivat sen. Abu Dawud sanoo: &quot;Kysyin Ahmadilta: Saako mies puhua adhaninsa 
aikana? Hän sanoi: Kyllä. Saako hän puhua iqaman aikana? Hän sanoi: Ei, ja se on 
siksi, että se on suositeltavaa esittää nopeasti.&quot; </p>
</font><strong><font SIZE="3">
<p>Osa 1, sivu 102: Adhan ennen rukousaikaa ja sen saavuttua </p>
</font></strong><font FACE="Arial Unicode MS">
<p>Adhan on tehtävä täsmälleen rukousajan alkaessa, paitsi aamurukouksessa, 
jolloin se voidaan esittää ennen aamunsarastusta (edellyttäen, että ihmiset 
pystyvät tekemään eron varhaisen adhanin ja oikea-aikaisen adhanin välillä). 
Abdullah ibn Umar kertoi profeetan (SAAS) sanoneen: &quot;Bilal tekee adhanin yöllä, 
joten syökää ja juokaa, kunnes kuulette Ibn Umm Maktumin adhanin.&quot; (Kertoneet 
al-Bukhari ja Muslim.) Viisaus sen takana, että aamun adhan on sallittua esittää 
vähän aikaisemmin, ilmenee Ahmadin ja muiden Ibn Masuudissa kerrotuista 
haditheista, kuten: &quot;Kenenkään teistä ei tulisi antaa Bilalin adhanin estää 
teitä nauttimasta varhaisaamiaista, sillä hänen adhaninsa on niille, jotka 
rukoilevat, jotta he lopettaisivat ja niille, jotka nukkuvat, jotta he 
heräisivät.&quot; Mutta Bilal esitti adhaninsa täsmälleen samoin kuin tavanomaisen 
adhaninkin. At-Tahawi ja an-Nasai kertovat, että aikaero Bilalin ja Ibn Umm 
Maktumin adhanin välillä oli se aika, joka kesti yhden laskeutua minareetista 
alas ja toisten kiivetä ylös. Olisi varattava tarpeeksi aikaa adhanin ja iqaman 
välille, jotta ihmiset voivat valmistautua rukoukseen ja ehtivät moskeijaan. 
Hadith, joka kertoo aikavälistä, on heikko. Al-Bukharilla on kappale nimeltä 
&quot;Kuinka kauan aikaa on adhanin ja Iqaman välillä?&quot;, mutta sille ei ole 
vahvistettu mitään tarkkaa aikaa. Ibn Batal sanoi: &quot;Ei ole annettu aikarajaa, 
paitsi ajan alkamisesta siihen, kun ihmiset kokoontuvat moskeijaan.&quot; Jabir ibn 
Sumra sanoi: &quot;Profeetan (SAAS) rukoukseen kutsujat esittivät adhanin ja sitten 
odottivat vähän aikaa, esittäen iqaman vasta sitten, kun näkivät profeetan 
(SAAS) saapuvan (rukouspaikalle).&quot; (Kertoneet Ahmad, Muslim, Abu Dawud ja 
at-Tirmidhi.) </p>
</font><strong><font SIZE="3">
<p>Osa 1, sivu 103: Henkilö, joka esittää adhanin, saa esittää iqaman </p>
</font></strong><font FACE="Arial Unicode MS">
<p>Näin on siksi, että rukoukseen kutsujalla on etuoikeus tehdä iqama. 
Ash-Shaifi sanoo: &quot;Jos mies esitti adhanin, hänen tulisi jatkaa iqamalla.&quot; Tästä 
at-Tirmidhi sanoo: &quot;Useimmat oppineista ovat tätä mieltä.&quot; </p>
<p></p>
</font><strong><font SIZE="3">
<p>Osa 1, sivu 103a: Milloin tulisi nousta rukoilemaan </p>
</font></strong><font FACE="Arial Unicode MS">
<p>Malik toteaa al-Muwattassa: &quot;En ole kuullut mitään siitä ajankohdasta, 
jolloin tulisi nousta rukoilemaan. Olen nähnyt joidenkin ihmisten vitkastelevan 
ja toisten olevan nopeita.&quot; Ibn al-Munzhir kertoi, että Anasilla oli tapana 
seistä, kun sanottiin Qad qaamatus-salaah. </p>
</font><strong><font SIZE="3">
<p>Osa 1, sivu 103b: Moskeijasta lähteminen adhanin jälkeen (ja ennen rukousta)
</p>
</font></strong><font FACE="Arial Unicode MS">
<p>Ei ole sallittua jättää kutsua noudattamatta tai lähteä moskeijasta, kun se 
on esitetty, ellei siihen ole jotakin syytä tai henkilöllä on aikomus palata 
ennen rukousta. Abu Huraira kertoi profeetan (SAAS) sanoneen heille: &quot;Jos joku 
teistä on moskeijassa ja kutsu on esitetty, hänen ei tulisi lähteä moskeijasta 
ennen rukoilemista.&quot; (Kertonut Ahmad ja sen ketju on sahih.) On myös kerrottu 
Abu Hurairan sanoneen miehestä, joka lähti moskeijasta, kun kutsu oli esitetty: 
&quot;Tuo mies jätti tottelematta Abu al-Qasimia (profeettaa, SAAS)&quot;. Tämän ovat 
kertoneet Muslim ja muita. Muazh at-Jahni kertoi profeetan (SAAS) sanoneen: &quot;On 
äärimmäistä välinpitämättömyyttä ja merkki epäuskosta ja tekopyhyydestä, että 
se, joka kuulee Allahin kutsun pelastukseen, ei vastaa siihen. (Kertoneet Ahmad 
ja at-Tabarani.) </p>
<p>Kommenttina tähän at-Tirmidhi sanoo: &quot;Useammalta kuin yhdeltä seuralaiselta 
on kuultu, että sille, joka kuulee kutsun eikä vastaa siihen, ei ole rukousta. 
Jotkut sanoivat, että se on ankarin määräys, joka osoittaa, että ei ole 
puolustusta sille, joka ei osallistu yhteisrukoukseen ilman pätevää syytä.&quot; </p>
<p></p>
</font><strong><font SIZE="3">
<p>Osa 1, sivu 104: Niiden adhan ja iqama, jotka myöhästyvät varsinaisesta 
rukousajasta </p>
</font></strong><font FACE="Arial Unicode MS">
<p>Henkilö, joka nukkuu rukousajan ohi tai unohtaa rukouksen, voi tehdä adhanin 
ja iqaman sitten, kun haluaa rukoilla. Eräässä Abu Dawudin kertomuksessa 
sanotaan, että kun profeetta (SAAS) ja hänen seuralaisensa nukkuivat 
aamurukouksen yli, hän määräsi Bilalin esittämään adhanin ja iqaman rukousta 
varten. Jos henkilöltä on jäänyt pois useampi rukous, on suositeltavaa esittää 
yksi adhan aluksi ja iqama kutakin rukousta varten. Al-Athram sanoo: &quot;Kuulin Abu 
Abdullahilta (Ahmadilta) kysyttävän, mitä sellaisen tulisi tehdä, jolta on 
jäänyt rukous tekemättä, adhanin suhteen. Hän mainitsi Hushaimin hadithin Abu 
az-Zubairilta, että epäjumalanpalvojat pidättelivät profeettaa (SAAS) tekemästä 
neljää rukoustaan Klaanien taistelun aikana. Kun osa yöstä oli kulunut, hän 
käski Bilalia esittämään adhanin ja iqaman, ja he rukoilivat iltapäivän, 
auringonlaskun ja iltarukoukset perätysten, iqaman seuratessa kutakin niistä.
</p>
<p></p>
</font><strong><font SIZE="3">
<p>Osa 1, sivu 104a: Naisten adhan ja iqama </p>
</font></strong><font FACE="Arial Unicode MS">
<p>Ibn Umar sanoi: &quot;Naisille ei ole adhania tai iqamaa.&quot; (Kertonut al-Baihaqi ja 
sen ketju on sahih.) Tämän mielipiteen jakoivat Anas, al-Hassan, Ibn Sirin, 
an-Nakhai, al-Thauri, Malik, Abu Thaur ja henkilöt, jotka ovat suorittaneet 
&quot;lainopillista päättelyä.&quot; Ash-Shaifi, Ishaq ja Ahmad sanoivat, että jos he 
esittivät iqaman ja adhanin, ei siinä ollut ongelmaa. Aishan kerrotaan sanoneen, 
että hän teki adhanin ja iqaman ja johti naisia rukouksessa, seisten keskellä 
riviä. (Kertonut al-Baihaqi.) </p>
</font><strong><font SIZE="3">
<p>Osa 1, sivu 105: Moskeijaan tulo, kun rukous on päättynyt </p>
</font></strong><font FACE="Arial Unicode MS">
<p>Al-Mughnin kirjoittaja toteaa: &quot;Jos joku tulee moskeijaan sen jälkeen, kun 
rukous on päättynyt, hän voi tehdä adhanin ja iqaman. Ahmadin tapa, perustuen 
siihen, mitä al-Athram ja Said kertoivat Anasin sanoneen, oli pyytää joku 
henkilö esittämään adhan ja iqama, jonka jälkeen hän rukoili (joidenkin kanssa) 
yhdessä. Jos henkilö haluaa, hän voi rukoilla ilman adhania ja iqamaa. Urwa 
sanoo: &quot;Jos saavut moskeijaan, jossa ihmiset ovat jo rukoilleet, voit perustaa 
rukouksesi heidän adhanilleen ja iqamalleen, sillä heidän on riittävä niille, 
jotka tulevat heidän jälkeensä.&quot; Tämän mielipiteen jakoivat al-Hassan, ash-Shabi 
ja an-Nakhai. Al-Hassan kuitenkin sanoi: &quot;Minun mielestäni on parempi, jos hän 
sanoo iqaman. Jos hän esittää adhanin, hänen tulisi tehdä se hiljaa eikä ääneen, 
sillä jotkut voivat pitää sitä asiaankuulumattomana.&quot; </p>
</font><strong><font SIZE="3">
<p>Osa 1, sivu 105a: Iqaman ja rukouksen välinen aika </p>
</font></strong><font FACE="Arial Unicode MS">
<p>On sallittua puhua iqaman ja rukouksen välillä. Iqamaa ei tarvitse toistaa, 
vaikka väliaika olisi pitkä. Anas ibn Malik kertoi: &quot;Iqama tehtiin, kun Allahin 
lähettiläs (SAAS) oli puhumassa miehelle moskeijan nurkassa. Hän ei tullut 
rukoukseen, ennen kuin ihmiset olivat nukahtaneet.&quot; (Kertonut al-Bukhari.) 
Kerran Allahin lähettiläs (SAAS) muisti olevansa epäpuhdas aviollisen 
kanssakäymisen jälkeen, kun iqama oli esitetty, joten hän meni suorittamaan 
ghuslin ja palasi johtamaan rukousta ilman (uutta) iqamaa. </p>
</font><strong><font SIZE="3">
<p>Osa 1, sivu 105b: Sellaisen henkilön iqama, joka ei ole nimetty rukoukseen 
kutsuja </p>
</font></strong><font FACE="Arial Unicode MS">
<p>Jos joku muu kuin nimitetty kutsuja haluaa tehdä adhanin, hänellä täytyy olla 
jälkimmäisen suostumus. Jos nimetty tai tavanomainen kutsuja on myöhässä ja on 
pelättävissä, että adhanin aika ylittyy, toinen henkilö voi esittää kutsun. </p>
</font><strong><font SIZE="3">
<p>Osa 1, sivu 106: Asiaankuulumattomat lisäykset adhaniin </p>
</font></strong><font FACE="Arial Unicode MS">
<p>Adhan on palvonnan muoto. Muslimeille ei ole sallittua lisätä siihen tai 
poistaa siitä mitään. On aito hadith, jossa todetaan: &quot;Jos joku lisää tähän 
meidän asiaamme jotakin uutta, se tullaan hylkäämään häneltä.&quot; Seuraavassa 
käsittelemme joitakin tällaisia asioita: </p>
<p>Kutsuja sanoo: &quot;Todistan, että johtajamme (Muhammed) on Allahin lähettiläs.&quot; 
Ibn Hajrin mielipide on, että sanaa johtaja ei voida lisätä, vaikka se onkin 
sallittu muissa yhteyksissä. </p>
<p>Sheikh Ismail al-Ajluni kertoo Kashfal-Khafassa: &quot;Silmien pyyhkiminen 
etusormilla ja sitten niiden suuteleminen kuultaessa kutsujan sanovan Todistan, 
että Muhammed on Allahin lähettiläs (SAAS) ja kuulijan sanominen Todistan, 
että Muhammed on Hänen orjansa ja lähettiläänsä.Olen tyytyväinen Allahiin 
Herrana, islamiin uskontona ja Muhammediin profeettana (SAAS) perustuu 
ad-Dailamin kertomukseen Abu Bakrista, että hänen kuullessaan kutsujan sanovan 
Todistan, että Muhammed on Allahin lähettiläs (SAAS), hän sanoi saman, suuteli 
etusormiensa sisäpuolta ja pyyhki silmänsä. Profeetta (SAAS) sanoi silloin: 
&quot;Jokainen, joka tekee kuten ystäväni (Abu Bakr), on oikeutettu minun 
välittämiseeni.&quot; Al-Maqasidissa sanotaan: &quot;Tämä ei ole totta. Ja se, mitä Abu 
Bakr ar-Raddad al-Yamani al-Mutasawaf kertoi teoksessa Mujibat ar-Rahmah wa 
Aza'im al-Maghfirah, ei ole totta. Sen ketju koostuu tuntemattomista kertojista 
ja sitä paitsi ketju on katkonainen. On toinenkin yhtä epäilyttävää alkuperää 
oleva kertomus al-Khidrsista, joka on mainittu edellä olevassa kirjassa: 
&quot;Kukaan, joka kutsujaa kuunnellessaan sanoo: Todistan, että Muhammed on Allahin 
lähettiläs, tervetuloa oi rakkaani ja silmieni viileys, Muhammad ibn Abdullah, 
rauha hänelle, ja sitten suutelee etusormiaan ja pyyhkii niillä silmänsä; ei 
koskaan tule sokeaksi eikä kärsi silmäsairaudesta.&quot; Mitään tuollaista tapaa ei 
voida liittää profeettaan (SAAS) eikä hänen seuralaisiinsa. </p>
</font><strong><font SIZE="3">
<p>Osa 1, sivu 107: Adhanin laulaminen </p>
</font></strong><font FACE="Arial Unicode MS">
<p>Adhanin &quot;laulaminen&quot; tai esittäminen huonolla arabian kielellä lisäämällä 
kirjaimia tai pidentämällä vokaaleja ja niin edelleen, on paheksuttavaa. Jos se 
muuttaa tai vääristää sanotun tarkoituksen, siitä tulee kiellettyä. </p>
<p>Yahya al-Bakaa kertoi: &quot;Näin Ibn Umarin sanovan eräälle miehelle: Olen 
vihainen sinulle Allahin vuoksi. Sitten hän sanoi kumppaneilleen: Hän laulaa 
esittäessään adhanin ja ottaa palkan siitä.&quot;</p>
<p></p>
</font><strong><font SIZE="3">
<p>Osa 1, sivu 107a: Zhikr ja adhan </p>
</font></strong><font FACE="Arial Unicode MS">
<p>Dhikrin tekeminen, pyyntörukoukset ja senluontoiset toimet ennen aamun 
adhania ovat uudistuksia sunnaan. Al-Iqnassa ja sitä kommentoivassa Hanbalin 
fiqhin kirjassa, todetaan: &quot;Se, mitä jotkut kutsujat tekevät ennen aamun 
adhania, (eli dhikr, laulaminen, ääneen esitetyt pyyntörukoukset jne.) eivät 
kuulu osana sunnaan. Kukaan oppinut ei ole sanonut, että olisi suositeltavaa 
tehdä sellaista. Tosiasiassa sellaiset teot ovat vihattavia uudistuksia, jotka 
on keksitty profeetan (SAAS) ja hänen seuralaistensa ajan jälkeen. Kenenkään ei 
pidä kehottaa tekemään sellaista, eikä ketään saa syyttää sellaisen 
välttämisestä. Jos joku on jättänyt rahaa sellaisia toimia varten, ei ole 
sallittua käyttää sitä niihin, koska ne ovat sunnan vastaisia. Ibn al-Jauzin 
Talbis Iblisissä sanotaan: &quot;Olen nähnyt ihmisten oleskelevan osan yötä 
minareetissa varoittelemassa ihmisiä, tehden dhikriä ja lukien Koraania kovalla 
äänellä. He estävät ihmisiä nukkumasta ja häiritsevät niitä, jotka suorittavat 
myöhäisen yön rukouksiaan. Nuo ovat hyljättäviä ja pahoja tekoja.&quot;Ibn Hajr sanoo 
Fath al-Barissa: &quot;Sentapaisia tekoja, kuten dhikr ennen aamun adhania, 
perjantairukousta ja rukouksia profeetan (SAAS) puolesta, ei ole johdettu sen 
paremmin adhanista kuin islamin laistakaan.&quot; </p>
</font><strong><font SIZE="3">
<p>Osa 1, sivu 107b: Sanomisesta ääneen &quot;Rauha ja siunaukset lähettiläälle&quot; 
adhanin jälkeen </p>
</font></strong><font FACE="Arial Unicode MS">
<p>Tämä on vihattu uudistus. Ibn Hajr sanoo al-Fatawa al-Kubrassa: &quot;Sheikkimme 
ja muut ovat antaneet lainopillisen päätöksen rukouksista ja tervehdyksistä 
profeetalle adhanin jälkeen, ja kuinka rukoukseen kutsujat ne tekevät. Heidän 
päätöksensä on se, että ne (rukoukset profeetalle, SAAS) pohjautuvat sunnaan, 
mutta tapa, miten ne esitetään, on uudistus.&quot; Muhammad Abduhilta kysyttiin 
rukouksista ja tervehdyksistä profeetalle adhanin jälkeen, ja hän sanoi: &quot;Adhan, 
kuten on mainittu al-Khaniyyahssa, on vain pakollisia rukouksia varten. Se 
koostuu viidestätoista lauseesta, joista viimeinen on La ilaaha illal-lah. 
Kaikki se, mitä lausutaan ennen sitä tai sen jälkeen, on uudistusta. Se on tuotu 
siihen vain rytmin takia eikä minkään muun. Tuskin on oppinutta, joka sen olisi 
sallinut eikä hyödytä mitään sanoa, että se on hyvä uudistus, sillä kaikki 
uudistukset palvonnan asioissa ovat pahoja. Se, joka kiistää niiden johtuvan 
sävelkulusta, valehtelee.&quot; </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
