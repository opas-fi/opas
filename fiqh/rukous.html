<html>

<head>
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, Osa 1: Rukous</p>
</b></font><font FACE="Arial Unicode MS">
<p>Rukous on palvonnan muoto, joka koostuu määrätyistä lausumista ja 
toiminnoista. Se alkaa Allahin suuruuden ylistämisellä ja päättyy 
rauhantervehdyksiin. Koska rukous on islamin ydin, sitä käsitellään seuraavassa 
yksityiskohtaisesti.</p>
<p>Yksinkertaisesti sanottuna rukous on välttämätön, sillä ilman sitä islam ei 
voi säilyä. Profeetta (SAAS) sanoi: &quot;Ylinnä on islam, sen pilari on rukous ja 
sen harjalla on jihad Allahin tiellä.&quot;Se on ensimmäinen palvontamuoto, jonka 
Allah määräsi pakolliseksi. Sen velvoite ilmoitettiin suoraan profeetalle (SAAS) 
hänen taivaaseen nousunsa aikana. Anas sanoi: &quot;Rukous määrättiin profeetalle 
(SAAS) hänen taivaaseen nousunsa yönä. Aluksi niiden määrä oli viisikymmentä, 
mutta niitä vähennettiin useita kertoja, kunnes jäljellä oli viisi. Sitten 
julistettiin: &quot;Oi Muhammed, määräystä ei muuteta. Nuo viisi vastaavat (samaa 
kuin) viisikymmentä.&quot;</p>
<p>Mitä tulee kertomuksen aitouteen, sen kertoivat Ahmad, an-Nasai ja 
at-Tirmidhi, joka sanoi sen olevan sahih. </p>
<p>Salah on ensimmäinen teko, josta ihminen joutuu vastuuseen. Abdullah ibn Qart 
kertoi, että Allahin lähettiläs (SAAS) sanoi: &quot;Ensimmäinen asia, josta palvelija 
joutuu tilille Tuomiopäivänä, on rukous. Jos sen laita on hyvin, loputkin hänen 
teoistaan ovat hyviä. Jos jos sen laita on huonosti, loputkin hänen teoistaan 
ovat huonoja.&quot; (Kertonut at-Tabarani.) Se on viimeinen asioista, joita profeetta 
(SAAS) suositteli kansalleen ennen kuolemaansa, sanoen: &quot;Rukous, rukous ja mitä 
oikea kätesi omistaa.&quot; Se on viimeinen asia, joka otetaan pois uskonnosta. Kun 
se häviää, islam tuhoutuu. Allahin lähettiläs (SAAS) sanoi: Jos islamia 
hävitettäisiin pala palalta, ihmiset pitäytyisivät aina seuraavaan asiaan. 
Ensimmäinen poistettava asia olisi laki ja hallinto, ja viimeinen olisi rukous.&quot; 
(Kertonut Ibn Hibban Abu Umaman hadithissa.) Monissa Koraanin jakeissa Allah 
yhdistää rukouksen Allahin muistamiseen. &quot;Rukous varmasti pelastaa riettaudesta 
ja pahasta. Ja totisesti, Jumalan muistaminen on parasta, sillä Jumala tietää, 
mitä te teette.&quot; (al-Ankabut 45); &quot;Mutta onnellinen se, joka tekee parannuksen, 
ylistää Herransa nimeä ja rukoilee (al-Ala 14-15); &quot;Sentähden palvele Minua ja 
suorita rukouksesi pitäen Minut mielessäsi.&quot; (Taha 14). Joskus Hän mainitsee 
rukouksen yhdessä zakatin kanssa. &quot;Rukoilkaa säännöllisesti ja antakaa almuja&quot; 
(al-Baqara 110). Ja toisinaan kärsivällisyyden yhteydessä: &quot;Etsikää apua 
kärsivällisyydestä ja rukouksesta&quot; (al-Baqara 45), ja hajjin kanssa: &quot;Jatka siis 
rukouksiasi, uhraa Herrallesi&quot; (al-Kauthar 2); &quot; Sano: »Minun rukoukseni ja 
hartauteni, minun elämäni ja kuolemani kuuluvat Jumalalle, koko maailman 
Herralle; Hänellä ei ole ketään vertaista. Tämä on minulle määrätty, ja minä 
olen ensimmäinen Jumalan alamaisista.» (al-Anaam 162-163). Muissa kohdissa Allah 
aloittaa hurskauden teot rukouksesta ja päättää niihin, kuten jakeissa 
ma'arijista (taivaaseen noususta): &quot; Totisesti, uskovaiset menestyvät, ne, jotka 
nöyrtyvät rukoillessaan&quot; ja jakeet: &quot; ja ne, jotka pitävät vaarin rukouksistaan. 
Nämä kuuluvat perillisiin. <br>
Paratiisin he saavat periä, ja siellä he tulevat asumaan &quot; (al-Muminuun 1-2, 
9-11). </p>
<p>Salahin merkitys on niin tärkeä, että sitä on noudatettava olipa matkoilla 
tai ei, turvassa tai peläten: &quot; Pitäkää vaari rukouksistanne, myös 
keskimmäisestä, ja olkaa hartaina Jumalan edessä. Jos teillä on vaaran pelko, 
niin rukoilkaa vaikkapa käydessänne tai ratsun selässä, mutta kun olette 
turvassa, niin rukoilkaa Jumalaa siten, kuin Hän on opettanut teille sen, mitä 
ette ennen tietäneet &quot; (al-Baqara 238-239). </p>
</font><strong><font SIZE="3">
<p>Osa 1, sivu 76: Allah selittää, kuinka on rukoiltava pelon hetkellä, turvan 
tai sodan aikana </p>
</font></strong><font FACE="Arial Unicode MS">
<p>&quot; Ja kun sinä olet (Muhammed) heidän keskuudessaan ja asetat heidät 
rukoilemaan, niin seisköön vain osa (rukoilemassa) sinun kanssasi, kuitenkin 
olkoot heillä aseet mukanaan. Ja kun he ovat tehneet kumarruksensa, siirtykööt 
he jälkijoukkoon, ja tulkoon toinen osasto, joka ei vielä ole rukoillut, ja 
rukoilkoon sinun kanssasi; kuitenkin olkoot he varuillaan ja pitäkööt aseensa 
saapuvilla. Ne, jotka ovat uskottomia, toivoisivat, ettette pitäisi huolta 
aseistanne ja kuormastostanne, jotta he voisivat yhtäkkiä syöksyä päällenne, 
mutta teille ei lueta syyksi, jos panette pois aseenne sateen teitä rasittaessa 
tai sairaina ollessanne. Mutta noudattakaa yleensä varovaisuutta. Jumala on 
totisesti valmistanut uskottomille häpeällisen rangaistuksen. Kun olette 
suorittaneet hartautenne, niin muistelkaa Jumalaa sekä seisoessanne että 
istuessanne ja maatessanne. Ja kun olette turvassa, niin suorittakaa varsinaiset 
rukousmenot. Uskovaisille on totisesti säädetty rukoustoimitukset määrättyinä 
hetkinä &quot; (an-Nisaa 102-103). </p>
</font><strong><font SIZE="3">
<p>Osa 1, sivu 77: Allah myös varoittaa niitä, jotka väärentävät rukouksiaan tai 
ovat piittaamattomia </p>
</font></strong><font FACE="Arial Unicode MS">
<p>Allah sanoo Koraanissa: &quot; Mutta heidän jälkeensä tuli sellaisia, jotka 
laiminlöivät rukouksensa ja seurasivat himojaan. Siksi he saavatkin palkan 
luopumuksestaan &quot; (Maryam 59); &quot; Voi niitä rukoilevia, jotka eivät sen enempää 
rukouksista huolehdi &quot; (al-Maaun 4-5). </p>
</font><strong><font SIZE="3">
<p>Osa 1, sivu 77a: Rukous on yksi islamin tärkeimmistä teoista </p>
</font></strong><font FACE="Arial Unicode MS">
<p>Koska islam on islamin tärkeimpiä tekoja, se vaatii erityistä ohjausta. </p>
<p>Aabraham pyysi Luojaansa suomaan hänelle sellaisia jälkeläisiä, jotka 
noudattivat rukouksiaan. &quot; Herra, suo, että minä horjumatta suorittaisin 
rukoukseni ja samoin jälkeläiseni; Herra, kuule rukoukseni &quot; (Ibrahim 40). </p>
</font><strong><font SIZE="3">
<p>Osa 1, sivu 77b: Rukousten laiminlyöminen </p>
</font></strong><font FACE="Arial Unicode MS">
<p>Rukoilematta jättäminen ja sen velvoittavuuden kieltäminen katsotaan 
epäuskoksi, joka asettaa henkilön islamin uskonnon ulkopuolelle. Kaikki oppineet 
ovat yhtä mieltä tästä seikasta. He perustavat käsityksensä useisiin 
haditheihin, joista joitakin seuraavassa: </p>
<p>Jabir kertoo profeetan (SAAS) sanoneen: &quot;Henkilön ja hänen epäuskonsa välissä 
on rukouksen hylkääminen.&quot; (Kertoneet Ahmad, Muslim, Abu Dawud, at-Tirmidhi ja 
Ibn Maja.) </p>
<p>Buraidah kertoi profeetan (SAAS) sanoneen: &quot;Meidän ja heidän välillämme on 
rukous. Kuka tahansa hylkää sen, on epäuskova.&quot; (Kertoneet Ahmad, Abu Dawud, 
at-Tirmidhi, anNasai ja Ibn Maja.) </p>
<p>Abdullah ibn 'Amr ibn al-Aas kertoi profeetan (SAAS) eräänä päivänä puhuneen 
rukouksesta ja sanoneen: &quot;Sille, joka varjelee ja pitää rukouksensa, ne ovat 
hänelle valona, todisteena ja pelastajana Ylösnousemuksen päivänä. Sille, joka 
ei niitä varjele eikä noudata, ne eivät ole valo, todiste tai pelastaja. 
Ylösnousemuksen päivänä hän tulee olemaan sellaisten joukossa, kuin Qarun, 
Firaun, Haman ja Ubayy ibn Khalf.&quot; (Kertoneet Ahmad, at-Tabarani ja Ibn Hibban. 
Sen ketju on erinomainen.) </p>
<p>Se, että henkilö, joka ei rukoile, tulee olemaan uskottomain johtajien 
seurassa Tuonpuoleisessa, todistaa hänen itsensä olevan epäuskova. Ibn al-Qayyim 
sanoo: Sellaista, joka ei rukoile, pidättelee kenties hänen omaisuutensa, 
valtakuntansa, asemansa tai liiketoimensa. Jos häntä pitää poissa rukouksesta 
hänen omaisuutensa, hän tulee olemaan Qarunin kanssa. Se, jonka valtakunta pitää 
hänet poissa rukouksesta, tulee olemaan Hamanin kanssa, ja liiketoimien pois 
rukouksesta pidättelemä tulee olemaan Ubayy ibn Khalfin kanssa.&quot; </p>
<p>Abdullah ibn Shaqiq al-Aqeely sanoo: &quot;Muhammedin (SAAS) seuralaiset eivät 
pitäneet minkään muun toimen hylkäämistä epäuskona, paitsi rukouksen.&quot; 
(Kertoneet at-Tirmidhi ja al-Hakim, joka sanoi sen täyttävän kaikki al-Bukharin 
ja Muslimin ehdot.) </p>
<p>Muhammad ibn Nasr al-Mirwazi sanoo: &quot;Kuulin Ishaqin sanovan: On 
todenperäistä, että profeetta (SAAS) sanoi (tai määräsi): Joka ei rukoile, on 
epäuskova. On profeetalta (SAAS) itseltään se, että joka tahallisesti jättää 
rukoilematta, kunnes rukousaika on ohi, on epäuskova.&quot; </p>
<p>Ibn Hazm sanoo: &quot;On kuultu, että Umar, Abdurahman ibn Auf, Muazh ibn Jabal, 
Abu Huraira ja muut seuralaiset sanoivat, että sellaisesta, joka jättää väliin 
yhden pakollisen rukouksen sen ajan loppumiseen asti, tulee uskonluopio. Heidän 
keskuudessaan ei ole erimielisyyttä tästä asiasta.&quot; Tämän mainitsi al-Munzhiri 
teoksessa at-Targheeb wa atTarheeb. Sitten hän huomauttaa: &quot;Joukko seuralaisia 
ja heidän jälkeensä tulleita uskoivat, että tahallinen päätös jättää yksi 
rukous, kunnes sen aika on täysin päättynyt, tekee henkilöstä epäuskovan. Tätä 
mieltä olivat esimerkiksi Umar ibn al-Khattab, Abdullah ibn Masud, Abdullah ibn 
Abbas, Muazh ibn Jabal, Jabir ibn Abdullah ja Abu ad-Darda. Ei-seuralaisista 
tätä mielipidettä edustivat Ibn Hanbal, Ishaq ibn Rahwaih, Abdullah ibn 
al-Mubarak, an-Nakhai, al-Hakim ibn Utaibah, Abu Ayyub as-Sakhtiyani, Abu Dawud 
at-Tayalisi, Abu Bakr ibn Abu Shaibah, Zuhair ibn Harb ja muita. </p>
<p>Jotkut hadithit kertovat selvästi, että sellainen henkilö olisi surmattava. 
Esimerkiksi: </p>
<p>Ibn Abbas kertoi profeetan (SAAS) sanoneen: Islamin siteet ja uskon 
periaatteet ovat nämä kolme, ja joka hylkää yhdenkin niistä, tulee epäuskovaksi, 
ja hänen verensä tulee lailliseksi: sen todistaminen, ettei ole muuta jumalaa 
kuin Allah, pakolliset rukoukset ja Ramadanin paasto.&quot; (Kertonut Abu Yala, ketju 
on hassan.) Toisessa kertomuksessa todetaan: &quot;Jos joku jättää yhden niistä, 
kautta Allahin hänestä tulee epäuskova eikä mitään vapaaehtoisia tekoja tai 
korvaavia tekoja tulla häneltä hyväksymään, ja hänen verestään ja omaisuudestaan 
tulee laillista.&quot; Tämä on selvä viittaus siihen, että sellainen henkilö on 
surmattava. </p>
<p>Ibn Umar kertoi Allahin lähettilään (SAAS) sanoneen: &quot;Minut on määrätty 
tappamaan ihmisiä, kunnes he todistavat, ettei ole muuta jumalaa kuin Allah ja 
että Muhammed on Allahin lähettiläs, ja kunnes he ryhtyvät rukoilemaan ja 
maksamaan zakatia. Jos he tekevät niin, heidän verensä ja omaisuutensa ovat 
minulta turvassa, paitsi islamin oikeuden nojalla. Heidän tilintekonsa tulee 
olemaan Allahin luona.&quot; (Kertoneet al-Bukhari ja Muslim.) </p>
<p>Umm Salama kertoi profeetan (SAAS) sanoneen: &quot;Teillä tulee olemaan 
hallitsijoita, jotka tekevät hyviä ja pahoja asioita. Kuka tahansa teistä vihaa 
niitä (jälkimmäisiä) tekoja, on viaton niiden suhteen. Kuka tahansa kieltää ne, 
on turvassa, mutta ei sellainen, joka hyväksyy ne ja seuraa niitä. He kysyivät: 
Pitäisikö meidän tappaa heidät? Hän sanoi: Ei jos he rukoilevat.&quot; (Kertonut 
Muslim.) Näin hän teki laittomaksi tappaa edes epäoikeudenmukaista hallitsijaa, 
joka noudatti rukouksiaan. </p>
<p>Abu Said kertoi, että Alin ollessa Jemenissä, hän lähetti profeetalle (SAAS) 
vähän kultaa, jonka tämä sitten jakoi neljän miehen kesken. Eräs mies sanoi: Oi 
Allahin lähettiläs (SAAS), pelkää Allahia. Profeetta sanoi: Voi sinua. Kaikista 
ihmisistä maan päällä, enkö juuri mina ole eniten velvollinen pelkäämään 
Allahia? Khalid ibn al-Walid sanoi: Oi Allahin lähettiläs (SAAS), tapanko hänet? 
Hän sanoi: Ehkä hän on niitä, jotka rukoilevat. Khalid sanoi: Kuinka monet 
ihmiset sanovatkaan kielellään jotakin, mitä heidän sydämissään ei ole? 
Profeetta sanoi: Minua ei ole määrätty katsomaan ihmisten sydämiin eikä repimään 
auki heidän vatsojaan.&quot;(al-Bukhari ja Muslim.) Myös tässä hadithissa rukous on 
esitetty syyksi henkilön surmaamatta jättämiselle. On siten selvää, että 
rukoilemattomuus olisi johtanut henkilön surmaamiseen. </p>
<p>Vaikkakin edellä kerrotut hadithit selvästi määräävät, että salahin 
hylkäävästä henkilöstä tulee epäuskova ja hänet tulisi tappaa, monet varhaiset 
ja myöhemmät oppineet (paitsi Abu Hanifa, Malik ja ash-Shafi) katsovat, että 
sellaisista henkilöistä tulee pahantekijöitä, joiden on kaduttava. Jos tällainen 
henkilö ei kadu, hänet on surmattava, ja se on siitä lankeava rangaistus 
Malikin, ash-Shafin ynnä muiden mukaan. Abu Hanifa on sitä mieltä, että 
tällaista henkilöä ei pidä tappaa, vaan antaa lievempi rangaistus ja eristää 
hänet, kunnes hän taas alkaa rukoilla. He sanovat hadithin, joka kutsuu 
tällaisia ihmisiä epäuskoviksi, viittaavan niihin, jotka kieltävät rukoukset 
jne. He sanovat kaikkien muiden tulkintojen olevan muiden tekstien vastaisia. 
Esimerkiksi, Allah sanoo: &quot; Totisesti, Jumala ei anna anteeksi, että jotakuta 
muuta Hänen rinnallaan jumaloidaan. Kaiken muun paitsi tämän antaa Hän anteeksi 
kenelle tahtoo &quot; (an-Nisaa 116). On myös eras Abu Hurairan kertoma hadith, jonka 
Ahmad ja Muslim ovat kirjanneet, jonka mukaan profeetta (SAAS) sanoi: 
&quot;Jokaisella proteetalla on ollut jokin pyyntörukous, joka on täytetty. Kukin 
profeetta on kiirehtinyt esittämään pyyntönsä, mutta minä säästin omani ja tulen 
käyttämään sen kansani hyväksi Ylösnousemuksen päivänä. Se tullaan myöntämään, 
jos Allah tahtoo, jokaiselle, joka kuolee asettamatta ketään kumppaneita Allahin 
rinnalle.&quot; Al-Bukhari kertoi myös kuulleensa Abu Hurairan kertoneen, että 
profeetta (SAAS) sanoi: &quot;Onnellisin minun välittämiseni ansiosta tulee olemaan 
se, joka sanoo: Ei ole muuta jumalaa kuin Allah, vilpittömästi sydämestään.&quot;</p>
<p>Ash-Shaukani sanoo: &quot;Tosiasiaksi jää, että henkilöstä tulee epäuskova, joka 
tulee surmata hänen epäuskonsa tähden. Hadith todistaa oikeaksi sen, että 
islamin laki pitää rukoilemattomuutta osoituksena epäuskosta. Se on myös 
asettanut tämän teon rajaksi uskovan ja epäuskovan välille. Rukoilemisen 
hylkääminen tarkoittaa, että henkilöä voidaan kutsua epäuskovaksi. Meidän ei 
tarvitse välittää niiden väitteistä, jotka ovat muuta mieltä. Voimme sanoa 
heille: On mahdotonta, että jonkintapaiset epäuskovat saisivat anteeksiannon tai 
heillä olisi oikeus välittämiseen, kuten epäuskovat niistä, jotka rukoilevat 
(meidän) qiblamme suuntaan. Kuitenkin on tosiasia, että he tekevät synnin, joka 
islamin lain mukaan on epäuskoa. Muiden, kapea-alaisten tulkintojen puoleen 
kääntyminen on vain harhaanjohtavaa.&quot; </p>
</font><strong><font SIZE="3">
<p>Osa 1, sivu 80: Keiden pitää rukoilla </p>
</font></strong><font FACE="Arial Unicode MS">
<p>Rukoileminen on pakollista jokaiselle täysjärkiselle, aikuiselle muslimille. 
Aisha kertoi Allahin lähettilään (SAAS) sanoneen: Kynä on nostettu kolmen 
kohdalla (tarkoittaen, että kolmella ei ole velvoitetta): nukkuvan, kunnes hän 
herää; lapsen, kunnes hän kasvaa aikuiseksi ja aikuisen, joka menettää järkensä, 
kunnes hän taas tulee järkiinsä.&quot; </p>
<p>Mitä tämän kertomuksen aitouteen tulee, sen ovat kertoneet Ahmad, Abu Dawud, 
at-Tirmidhi, an-Nasai, Ibn Maja ja al-Hakim, jonka luokittelun mukaan se on 
sahih al-Bukharin ja Muslimin kriteerien perusteella. At-Tirmidhi luokittelee 
sen hassaniksi. </p>
<p>Vaikka lapselle ei olekaan pakollista rukoilla, hänen huoltajansa 
velvollisuus on määrätä hanta tekemään niin hänen ollessaan seitsemän, ja hänen 
tulisi lyödä häntä, jos hän ei rukoile saavuttaessaan kymmenen vuoden iän. 
Pienen lapsen tulisi harjoitella rukoilua, kunnes hän tulee murrosikään. Amr ibn 
Shuaib kertoi isänsä kuulleen isoisänsä sanoneen, että profeetta (SAAS) sanoi: 
&quot;Käskekää lapsenne rukoilla, kun he täyttävät seitsemän. Lyökää heitä (jos he 
eivät rukoile), kun heistä tulee kymmenvuotiaita. Ja laittakaa heidät nukkumaan 
eri vuoteissa.&quot; </p>
<p>Tämän hadithin ovat kertoneet Ahmad, Abu Dawud ja al-Hakim. Jälkimmäinen 
luokittelee sen asteella sahih Muslimin kriteerien mukaan. </p>
</font><strong><font SIZE="3">
<p>Osa 1, sivu 81: Pakollisten rukousten lukumäärä </p>
</font></strong><font FACE="Arial Unicode MS">
<p>Allahin määräämien rukousten määrä on viisi. Ibn Mahyraiz kertoi, että 
al-Makhdaji Kananan heimosta kuuli Abu Muhammedin  eräs mies ash-Shamsista  
sanovan: &quot;Witr-rukous on pakollinen.&quot; Hän kertoi menneensä Ubadah ibn as-Samitin 
luo kertomaan hänelle tästä. Ubadah korjasi häntä sanoen: &quot;Abu Muhammed on 
erehtynyt. Kuulin Allahin lähettilään (SAAS) sanovan: Allah on asettanut 
orjilleen viisi rukousta. Kuka tahansa täyttää ne, eikä laiminlyö mitään niistä, 
hänellä on sopimus Allahin kanssa siitä, että Hän päästää hänet Paratiisiin. 
Sellaisella, joka ei ole heidän mukanaan, ei ole sopimusta Allahin kanssa. Jos 
Hän tahtoo, Hän voi rangaista häntä; ja jos hän tahtoo, Hän voi antaa hänelle 
anteeksi.&quot;(Kertoneet Ahmad, Abu Dawud, an-Nasai ja Ibn Maja.) Yhdessä versiossa 
sanotaan: &quot;Tai sellainen, jolla on puutteita niissä tai joka laiminlyö niiden 
velvollisuuksia.&quot; Talha ibn Ubaidullah kertoi beduiinista, joka tuli 
epäsiisteine hiuksineen Allahin lähettilään (SAAS) luo ja sanoi: &quot;Oi Allahin 
lähettiläs, kerro minulle, mitä Allah on tehnyt minulle pakolliseksi 
rukouksissa. Hän sanoi: Viisi rukousta, jos et tee lisää vapaaehtoisesti. Hän 
pyysi profeettaa (SAAS) kertomaan hänelle paastosta, ja tämä sanoi: &quot;Ramadanin 
paasto, jos et paastoa lisää vapaaehtoisesti. Sitten hän kysyi 
hyväntekeväisyydestä ja Allahin lähettiläs (SAAS) kertoi hänelle islamin 
säädöksistä. Silloin beduiini sanoi: Kautta Hänen, joka on nostanut sinut 
kunniaan, en tulee lisäämään mitään vapaaehtoista siihen, enkä tule vähentämään 
mitään siitä, mitä Allah on määrännyt minua tekemään. Allahin lähettiläs (SAAS) 
sanoi tähän: &quot;Hän tulee astumaan Paratiisiin, jos hän on totuudellinen (siinä 
mitä puhui).&quot; (Kertoneet al-Bukhari ja Muslim.)</p>
<p></p>
</font><strong><font SIZE="3">
<p>Osa 1, sivu 82: Rukousten ajankohdat </p>
</font></strong><font FACE="Arial Unicode MS">
<p>Kullakin rukouksella on oma aikansa, jolloin se on suoritettava. Allah sanoo: 
&quot; Uskovaisille on totisesti säädetty rukoustoimitukset määrättyinä hetkinä.&quot; 
(an-Nisaa 103). </p>
<p>Koraanissa itsessään on viittauksia näihin aikoihin: </p>
<p>Allah sanoo: &quot;Ja suorittakaa rukouksenne päivän alkaessa ja sen päättyessä 
sekä yön ensi hetkinä. Totisesti, hyvät teot poistavat pahat. Tämä on 
kehoituksena niille, jotka muistavat.&quot; (Huud 114). Surah al-Israssa sanotaan: &quot; 
Establish prayer at the setting of the sun until the dark of the night, and (the 
recital) of the Qur'an at dawn. Lo! The recital of the Qur'an at dawn is ever 
witnessed&quot; (al-Isra 78), ja &quot; Siksi kestä kärsivällisesti mitä he puhuvat, ja 
ylistä Herraasi kiittämällä Häntä ennen auringonnousua ja ennen sen laskua, ja 
yön hetkinä ylistä Häntä samoin kuin päivän tunteina, jotta tulisit hyvälle 
mielelle &quot; (Taha 130). Tämä jae viittaa erityisesti aamunkoiton rukoukseen ja 
iltapäivän rukoukseen, siten kuin se on esitetty näissä kahdessa Sahihissa. 
Jarir ibn Abdullah al-Bajali kertoi: &quot;Olimme istumassa Allahin lähettilään 
(SAAS) kanssa ja katselimme kuuta kirkkaassa yössä. Profeetta sanoi: Tulette 
näkemään Herranne kuten näette tuon kuun, eikä Hänen näkemisensä vahingoita 
teitä. Niinpä, jos voitte, älkää pitäkö ylivoimaisena rukoilemista ennen 
auringonnousua ja ennen sen laskua. Ja hän lausui yllä olevan jakeen.&quot; </p>
<p>Nämä ovat ne rukousajat, jotka Koraani mainitsee. Sunnassa asiasta on 
seuraavaa: </p>
<p>Abdullah ibn Amr kertoi Allahin lähettilään (SAAS) sanoneen: &quot;Keskipäivän 
rukouksen aika on silloin, kun aurinko ohittaa korkeimman kohtansa ja miehen 
varjo on hänen itsensä pituinen. Se jatkuu iltapäivän rukoukseen asti. 
Iltapäivän rukouksen aika kestää auringon kellertymiseen asti (sen 
laskeutuessa). Auringonlaskun rukouksen aika on yhtä pitkä kuin iltahämärä. 
Yörukouksen aika on keskiyöhön asti yön ollessa keskimääräisen pituinen. Ja 
aamurukouksen aika on aamuruskon ilmaantumisesta auringonlaskun aikaan asti. Kun 
aurinko nousee, pidättäytykää rukouksesta, sillä se nousee Saatanan sarvien 
välistä.&quot; (Kertonut Muslim.) </p>
<p>Jarir ibn Abdullah kertoi, että enkeli Gabriel tuli Allahin lähettilään 
(SAAS) luo ja sanoi hänelle: &quot;Nouse ja rukoile&quot;, ja he rukoilivat keskipäivän 
rukouksen, kun aurinko oli ohittanut korkeimman kohtansa. Sitten hän tuli hänen 
luokseen iltapäivän rukousta varten ja sanoi: &quot;Seiso ja rukoile&quot; ja he 
rukoilivat iltapäivän rukouksen, kun esineen varjo oli sen sen itsensä pituinen. 
Sitten hän tuli auringon laskiessa ja sanoi: &quot;Seiso ja rukoile&quot; ja he rukoilivat 
auringonlaskun rukouksen, kun aurinko oli juuri hävinnyt. Sitten hän tuli yöllä 
ja sanoi: &quot;Seiso ja rukoile&quot; ja he rukoilivat yörukouksen, kun hämärä oli 
hävinnyt. Hän tuli uudelleen, kun aamu alkoi kajastaa (ja he rukoilivat 
aamurukouksen). Sitten Gabriel tuli seuraavana päivänä keskipäivän aikaan ja 
sanoi (Allahin lähettiläälle, SAAS): &quot;Seiso ja rukoile&quot; ja he rukoilivat 
keskipäivän rukouksen, kun varjon pituus oli lähes esineen itsensä pituinen. 
Sitten hän tuli iltapäivän rukousta varten ja sanoi: &quot;Seiso ja rukoile&quot; ja he 
rukoilivat, kun esineen varjo oli kaksi kertaa esineen itsensä pituinen. Sitten 
hän tuli samaan aikaan (kuin edellisenä päivänä) auringonlaskun rukousta varten, 
ilman mitään muutoksia. Sitten hän tuli yörukousta varten, kun puolet yöstä oli 
kulunut (&quot;tai&quot;, hän sanoi, &quot;kolmasosa yötä&quot;). Sitten hän tuli taivaan ollessa 
hyvin keltainen ja sanoi: &quot;Seiso ja rukoile&quot; ja he rukoilivat aamurukouksen. 
Sitten Gabriel sanoi: &quot;Näiden aikojen välillä ovat rukouksen ajankohdat.&quot; </p>
<p>Mitä tulee kertomuksen aitouteen, sen ovat kertoneet Ahmad, an-Nasai ja 
at-Tirmidhi. Al-Bukhari toteaa: &quot;Se on kaikkein aidoin kertomus rukousajoista.&quot;
</p>
</font><strong><font SIZE="3">
<p>Osa 1, sivu 83: Keskipäivän rukouksen aika (Dhuhr) </p>
</font></strong><font FACE="Arial Unicode MS">
<p>Edelliset kaksi hadithia selvittävät, että keskipäivän rukous alkaa, kun 
aurinko ohittaa korkeimman kohtansa ja jatkuu siihen asti, kunnes esineen varjo 
on suunnilleen samanpituinen kuin esine itse. Jos on hyvin kuuma, on 
suositeltavaa viivyttää keskipäivän rukousta, kunnes on viileämpää. Tämä tehdään 
rukouksen nöyrtymisen ja kunnioituksen säilyttämiseksi. Jos niin ei ole, se 
tulisi rukoilla hyvissä ajoin sen ajan alettua. Tämä mielipide perustuu 
seuraavaan hadithiin: Anas kertoi: &quot;Jos oli hyvin kylmää, profeetta (SAAS) 
rukoili aikaisin. Jos oli hyvin kuumaa, hän odotti, kunnes viileni.&quot; (Kertonut 
al-Bukhari.) Abu Zharr kertoo: &quot;Olimme profeetan (SAAS) kanssa matkalla. Kun 
rukoukseen kutsuja halusi huutaa adhanin, profeetta (SAAS) sanoi: Annetaan ilman 
viiletä. Tämä tapahtui kaksi tai kolme kertaa, kunnes näimme kukkulan varjot. 
Silloin profeetta (SAAS) sanoi: Äärimmäinen kuumuus on Helvetin tuoksua. Jos 
kuumuus tulee kovaksi, viivyttäkää rukousta, kunnes viilenee.&quot; (Kertoneet 
al-Bukhari ja Muslim.) Tällä viivytyksellä on kuitenkin rajansa. Ibn Hajrin Fath 
al-Barin mukaan: &quot;Oppineet eroavat siinä, kuinka kauan voidaan odottaa 
lämpötilan viilenemistä. Jotkut sanovat kunnes esineen varjo tulee käsivarren 
mittaiseksi tai kunnes varjo tulee neljänneksen mittaiseksi miehen 
pituudesta. Toiset puhuvat kolmanneksesta tai puolikkaasta, ja niin edelleen. 
Sen sääntö on perusperiaatteen mukainen, ja se vaihtelee eri olosuhteiden 
vallitessa, kunhan rukousta ei viivytetä yli sen ajan loppumisen.&quot; </p>
</font><strong><font SIZE="3">
<p>Osa 1, sivu 84: Iltapäivän rukouksen (Asr) aika </p>
</font></strong><font FACE="Arial Unicode MS">
<p>Rukous alkaa iltapäivällä, kun esineen varjo on samanmittainen esineen 
itsensä kanssa, ja jatkuu auringon laskuun saakka. Abu Huraira kertoi profeetan 
(SAAS) sanoneen: &quot;Joka ehtii yhteen rakaan iltapäivän rukousta ennen kuin 
aurinko laskee, ja sitten rukoilee lopun rukouksesta auringon jo laskettua, ei 
ole menettänyt iltapäivän rukousta.&quot; </p>
<p>Paras ja suositeltavin aika rukoilla iltapäivän rukous loppuu, kun aurinko 
muuttuu kellertäväksi horisontin yllä. Tämän kertovat edellä olleet Jabirin ja 
Abdullah ibn Umarin hadithit. Rukouksen viivyttäminen siksi, kunnes aurinko 
muuttuu kellertäväksi, vaikka onkin sallittua, on paheksuttavaa, jos ei ole 
jotakin tarvetta tehdä niin. Anas kertoi kuulleensa profeetan (SAAS) sanoneen: 
&quot;Seuraava on teeskentelijän rukous: hän odottaa kunnes aurinko on Saatanan 
sarvien välissä, sitten nousee ylös ja rukoilee neljä nopeata rakaa eikä 
muistele Allahia pikkuriikkistä enempää.&quot; (Kertonut luotettavien ryhmä, paitsi 
al-Bukhari ja Ibn Maja.) </p>
<p>An-Nawawi sanoo kommenttinaan Sahih Muslimiin: &quot;Kumppanimme (shafilaiset) 
sanovat, että iltapäivän rukouksen aika voidaan jaotella viiteen luokkaan: 
parhain aika, suositeltava aika, sallittu aika, johon ei sisälly mitään 
vastenmielistä, sallittu aika, johon sisältyy jonkin verran vastenmielistä ja 
aika, joka on vain jostakin pakottavasta syystä tai tarpeesta. Parhain aika on 
sallitun ajan alkaessa. Suositeltava aika on, kunnes esineen varjo on kaksi 
kertaa esineen itsensä pituinen. Sallittu aika, jossa ei ole mitään 
vastenmielistä alkaa siitä, kun aurinko tulee kellertäväksi. Sallittu aika, 
jossa on jonkin verran vastenmielistä on siitä, kun aurinko tulee kellertäväksi 
siihen asti, kun se laskee. Pakon tai tarpeen sanelema aika alkaa itse asiassa 
keskipäivän rukouksesta sille, joka aikoo yhdistä keskipäivän ja iltapäivän 
rukoukset matkustamisen tai sateen takia. Jos iltapäivän rukous suoritetaan 
jonakin noista ajankohdista, se on kunnolla täytetty. Jos kaikki nuo ajat ovat 
menneet ohi ja aurinko on laskenut, rukous on korvattava. </p>
<p>Pilvisenä päivänä se olisi rukoiltava aikaisin sen ajan alettua. Buraidah 
al-Aslami kertoi: &quot;Olimme Allahin lähettilään (SAAS) kanssa taistelussa ja hän 
sanoi: Kiirehtikää rukoilemaan pilvisenä päivänä, sillä se, joka menettää 
iltapäivän rukouksensa, on tuhonut kaikki tekonsa.&quot; (Kertoneet Ahmad ja Ibn 
Maja.) </p>
<p>Ibn al-Qayyim sanoo aiheesta: &quot;Rukouksen jättämistä on kahta tyyppiä: sen 
jättäminen täydelleen rukoilematta sitä koskaan (mikä tuhoaa kaikki henkilön 
teot), ja sen jättäminen tiettynä päivänä, mikä tuhoaa kaikki sen päivän teot.&quot;
</p>
</font><strong><font SIZE="3">
<p>Osa 1, sivu 85: Iltapäivän rukous on &quot;keskimmäinen&quot; rukous </p>
</font></strong><font FACE="Arial Unicode MS">
<p>Allah sanoo Koraanissa: &quot;Pitäkää vaari rukouksistanne, myös keskimmäisestä, 
ja olkaa hartaina Jumalan edessä.&quot; (al-Baqara 238) Autenttiset hadithit ovat 
tehneet tiettäväksi, että iltapäivän rukous on &quot;keskimmäinen&quot; rukous. </p>
<p>Ali kertoi profeetan (SAAS) sanoneen al-Ahzabin (klaanien taistelun) päivänä: 
&quot;Täyttäköön Allah heidän hautansa ja talonsa tulella, koska he estivät meitä 
rukoilemasta keskimmäistä rukousta, kunnes aurinko oli laskenut.&quot; (Kertoneet 
al-Bukhari jad Muslim. Muslim, Abu Dawud ja Ahmad ovat lisänneet &quot;iltapäivän 
rukouksen&quot; &quot;keskimmäisen rukouksen&quot; perään.) </p>
<p>Selityksenä tähän hadithiin Ibn Masuud sanoi: &quot;Epäjumalanpalvojat pitivät 
profeetan (SAAS) poissa iltapäivän rukouksesta, kunnes aurinko oli alkanut 
punertaa ja kellertää. Allahin lähettiläs (SAAS) sanoi: He estivät meitä 
rukoilemasta keskimmäistä rukousta, iltapäivän rukousta, täyttäköön Allah heidän 
vatsansa ja hautansa tulella.&quot; (Kertoneet Ahmad, Muslim ja Ibn Maja.) </p>
</font><strong><font SIZE="3">
<p>Osa 1, sivu 85a: Auringonlaskun rukouksen (Maghrib) aika </p>
</font></strong><font FACE="Arial Unicode MS">
<p>Auringonlaskun rukouksen aika alkaa auringon hävitessä näkyvistä ja kestää 
siihen asti, kunnes iltaruskon hämärä loppuu. Abdullah ibn Amr kertoi profeetan 
(SAAS) sanoneen: &quot;Auringonlaskun rukouksen aika on silloin, kun aurinko on 
hävinnyt ja iltahämärä viipyy.&quot; (Kertonut Muslim.) Abu Musa kertoi erään miehen 
kysyneen profeetalta (SAAS) rukousajoista ja mainitsi hadithin, jonka mukaan hän 
määräsi auringonlaskun rukouksen ajaksi sen, kun aurinko on laskenut. Seuraavana 
päivänä hän rukoili sen, kun iltarusko oli päättymässä ja sanoi: &quot;Aika 
(auringonlaskun rukoukselle) on näiden kahden ajan välillä.&quot; </p>
<p>An-Nawawi sanoo kommentissaan Sahih Muslimista: &quot;Kumppaneidemme 
(shafilaisten) oppineiden tutkijoiden mielipide on, että  on sallittua 
viivyttää sitä niin kauan, kuin hämärä viipyy. On sallittua aloittaa rukous 
milloin tahansa tuona aikana. Ei ole mitään syntiä siinä, että odottaa sen 
aikaisimman alkamisajan ohi.&quot; Mitä tulee aiemmin kerrottuun hadithiin, jossa 
Gabriel johti rukouksia ja rukoili auringonlaskun rukouksen samaan aikaan 
molempina päivinä, se osoittaa vain, että on suositeltavaa rukoilla 
auringonlaskun rukous niin aikaisin kuin mahdollista. Tätä asiaa selventävät 
vielä seuraavat hadithit: </p>
<p>As-Saib ibn Yazid kertoi Allahin lähettilään (SAAS) sanoneen: &quot;Kansani tulee 
aina kulkemaan pitkin luonnollista polkua, niin kauan kuin he rukoilevat 
auringonlaskun rukouksen ennen tähtien ilmestymistä.&quot; (Kertoneet Ahmad ja 
at-Tabarani.) </p>
<p>Ahmadin Musnadissa todetaan Abu Ayyub al-Ansari kertoneen, että profeetta 
(SAAS) sanoi: &quot;Rukoilkaa auringonlaskun rukous, kun paastoava henkilö rikkoo 
paastonsa ja kun tähdet ovat ilmestymäisillään.&quot; </p>
<p>Sahih Muslimissa kerrotaan Rafa ibn Khadeejin sanoneen: &quot;Rukoilimme 
auringonlaskun rukouksen Allahin lähettilään (SAAS) kanssa, ja yksi meistä lähti 
(sen jälkeen) ja pystyi vielä näkemään, mihin ampui nuolensa (koska taivaalla 
oli vielä niin paljon valoa).&quot; </p>
<p>Sahih Muslim kertoo Salama ibn al-Akun sanoneen, että Allahin lähettiläs 
(SAAS) rukoili auringonlaskun rukouksen, kun aurinko oli laskenut ja hävinnyt 
(horisontin taakse). </p>
</font><strong><font SIZE="3">
<p>Osa 1, sivu 86: Yörukouksen (Isha) aika </p>
</font></strong><font FACE="Arial Unicode MS">
<p>Tämä rukous alkaa, kun iltarusko häviää ja se jatkuu aina puoleenyöhön asti. 
Aisha kertoi: &quot;Heillä oli tapana rukoilla yörukous iltaruskon häviämisen ja yön 
viimeisen kolmanneksen alkamisen välillä.&quot; (Kertonut al-Bukhari.) Abu Huraira 
kertoi Allahin lähettilään (SAAS) sanoneen: &quot;Jos se ei tuottaisi kansalleni 
hankaluuksia, määräisin heidät viivästyttämään yörukousta, kunnes kolmannes tai 
puolet yöstä on kulunut.&quot; (Kertoneet Ahmad, Ibn Maja ja at-Tirmidhi, jonka 
luokittelun mukaan se on sahih.) Abu Said kertoi: &quot;Kerran odotimme Allahin 
lähettilästä (SAAS) johtamaan yörukousta, kunnes puolet yöstä oli kulunut, 
jolloin hän saapui ja rukoili meidän kanssamme. Hän sanoi: Pysykää paikoillanne 
istuen, kun ihmiset ovat menneet makuupaikoilleen (nukkumaan), sillä te olette 
rukouksessa niin kauan, kuin odotatte rukousta. Jos ei heikkojen heikkous, 
sairaiden sairaus ja tarvitsevien tarpeet muuta vaatisi, olisin viivästyttänyt 
tämän rukouksen alkamista puoleenväliin yötä.&quot; </p>
<p>Mitä tämän kertomuksen aitouteen tulee, sen ovat kertoneet Ahmad, Abu Dawud, 
Ibn Maja, an-Nasai ja Ibn Khuzaima. Sen ketju on sahih. Hadith kuvailee parasta 
aikaa rukoilla. Sallittu aika ja välttämättömyyden vaatima aika kestävät 
aamunkoittoon asti. Abu Qatada kertoi Allahin lähettilään (SAAS) sanoneen: 
&quot;Nukkumisessa ei ole laiminlyöntiä, mutta laiminlyönti tulee siitä, että ei 
rukoile rukoustaan, kunnes seuraavan rukouksen aika on tullut.&quot; (Kertonut 
Muslim.) Tämä hadith osoittaa, että kunkin rukouksen aika jatkuu aina seuraavan 
rukouksen alkamiseen asti, paitsi aamurukouksen kohdalla, jonka kestosta vain 
auringonnousuun asti kaikki oppineet ovat yksimielisiä.</p>
<p></p>
</font><strong><font SIZE="3">
<p>Osa 1, sivu 87: Isha-rukouksen viivyttäminen on suositeltavaa </p>
</font></strong><font FACE="Arial Unicode MS">
<p>On mitä hyveellisintä lykätä iltarukousta aina sen suositeltavan ajan loppuun 
asti, mikä on puoliyö. Aisha kertoi: Eräänä yönä profeetta (SAAS) rukoili 
iltarukouksen, kun enin osa yötä oli kulunut ja useimmat ihmiset moskeijassa 
olivat nukahtaneet. Sitten hän tuli ulos, rukoili ja sanoi: Tämä oli oikea aika, 
jos siitä ei koituisi vaikeuksia kansalleni.&quot; (Kertoneet Muslim ja an-Nasai.) 
Profeetta (SAAS) ei tehnyt tätä säännönmukaisesti, koska kuuli siitä koituvan 
hankaluutta kansalleen. Hän otti huomioon moskeijassa olevien ihmisten 
tilanteen. Joskus hän kiirehti rukouksen suorittamista ja toisinaan taas hän 
lykkäsi sitä. Jabir sanoi: &quot;Allahin lähettiläs rukoili keskipäivän rukouksen 
kuumimpaan aikaan, iltapäivän rukouksen auringon ollessa kirkas ja 
auringonlaskun rukouksen, kun aurinko oli laskenut; ja iltarukousta hän joskus 
viivytti ja joskus kiirehti, jos näki ihmisten kokoontuneen (moskeijaan). Jos 
hän havaitsi heidän vitkastelevan, hän lykkäsi sitä. Hän rukoili aamurukouksen, 
kun vielä oli pimeää (Kertoneet al-Bukhari ja Muslim.) </p>
</font><strong><font SIZE="3">
<p>Osa 1, sivu 88: Nukkuminen ennen iltarukousta on kielletty </p>
</font></strong><font FACE="Arial Unicode MS">
<p>Ei tulisi nukkua ennen iltarukousta eikä käydä keskusteluja sen jälkeen. Abu 
Barza al-Aslami kertoi profeetan (SAAS) rakastaneen iltarukouksen viivyttämistä 
(sitä kutsuttiin nimellä pimeys, al-atmah), ja hän vihasi nukkumista sitä ennen 
ja puhumista tai neuvotteluja sen jälkeen.&quot; (Kertonut luotettavien ryhmä.) 
Toisessa Ibn Masuudin kertomuksessa sanotaan: &quot;Allahin lähettiläs (SAAS) määräsi 
meidät olemaan puhumatta iltarukouksen jälkeen.&quot; (Kertonut Ibn Maja.) </p>
<p>Syyt tähän ovat seuraavat: nukkuminen voi aiheuttaa sen, että henkilö 
menettää iltarukouksensa sen parhaaseen aikaan, tai se voi aiheuttaa hänen 
poisjäämisensä yhteisrukouksesta. Puhuminen ja seurustelu jälkeenpäin taas voi 
riistää häneltä ajan, jota hän voisi käyttää suureksi hyödykseen. Jos henkilö 
haluaa nukkua ja hänellä on joku herättämässä hänet, tai hän keskustelee 
jostakin hyödyllisestä asiasta, siinä ei ole paheksuttavaa. Ibn Umar sanoi: 
&quot;Profeetta (SAAS) jutteli Abu Bakrin kanssa joistakin muslimeja koskevista 
asioista yöllä, ja minä olin hänen kanssaan.&quot;(Kertoneet Ahmad ja at-Tirmidhi, 
joka sanoi sen olevan hassan.) Ibn Abbas kertoi: &quot;Nukuin Maimunan kotona eräänä 
yönä, kun profeetta (SAAS) oli siellä. Katselin kuinka profeetta (SAAS) rukoili 
yöllä. Hän jutteli vaimonsa kanssa tovin ja sitten nukkui.&quot; (Kertonut Muslim.)
</p>
</font><strong><font SIZE="3">
<p>Osa 1, sivu 88a: Aamurukouksen (Fajr) aika </p>
</font></strong><font FACE="Arial Unicode MS">
<p>Aamurukouksen aika alkaa aamun sarastaessa ja jatkuu auringon nousuun. On 
suositeltavaa rukoilla se aikaisin sen ajan alettua. Abu Masuud al-Ansari kertoi 
Allahin lähettilään (SAAS) rukoilleen aamurukouksen (aamunkoiton) pimeydessä. 
Toisen kerran hän rukoili sen, kun aamu jo sarasti (hohti). Sen jälkeen hän aina 
rukoili (aamun) pimeydessä, aina kuolemaansa asti. (Kertoneet Abu Dawud ja 
al-Baihaqi. Sen ketju on sahih.) Aisha sanoi: &quot;Uskovat naiset tapasivat rukoilla 
aamurukouksen profeetan (SAAS) kanssa, vaatteisiinsa kietoutuneina. Rukouksen 
jälkeen he palasivat koteihinsa eikä kukaan tunnistanut heitä (aamun) pimeyden 
takia.&quot; (Kertonut luotettavien ryhmä.) </p>
<p>Rafa ibn Khadeej kertoi hadithin, jonka mukaan profeetta (SAAS) sanoi: 
&quot;Tehkää aamurukous aamunkoitteessa, sillä niin palkintonne on suurempi.&quot; 
Toisessa versiossa sanotaan: &quot;Tehkää aamurukous (aamun) sarastaessa, sillä niin 
palkintonne on suurempi.&quot;(Kertonut viisi luotettavaa kertojaa. At-Tirmidhi ja 
Ibn Hibban luokittelevat sen sahihiksi.) Tämä viittaa ajankohtaan, jolloin 
henkilö päättää rukouksensa, ei siihen, kun hän aloittaa sen. Niinpä 
resitoinnista pitäisi tehdä niin pitkä, että rukous jatkuu aina siihen saakka, 
kun aamu alkaa &quot;loistaa&quot;. Näin teki profeetta (SAAS), sillä hänellä oli tapana 
resitoida 60:sta 100:aan jaetta. Se myös tarkoittaa sen varmistamista, että aamu 
on koittanut. </p>
</font><strong><font SIZE="3">
<p>Osa 1, sivu 89: Yhden rakan suorittaminen rukousaikana </p>
</font></strong><font FACE="Arial Unicode MS">
<p>Se, joka ehtii yhteen rukouksen rakaan ennen sen ajan päättymistä, on ehtinyt 
koko rukoukseen ajoissa. Abu Huraira kertoi profeetan (SAAS) sanoneen: &quot;Se, joka 
ehtii mukaan yhteen rukouksen rakaan, on ehtinyt rukoukseen.&quot; (Kertonut 
luotettavien ryhmä.) Tämä pätee mihin tahansa rukoukseen. Al-Bukhari on 
kirjannut: Sen teistä, joka ehtii iltapäivän rukouksen yhteen kumartumiseen 
ennen auringonlaskua, tulisi saattaa rukouksensa päätökseen.&quot;Tässä 
kumartumisella tarkoitetaan rakaa. Hadithin selvä merkitys on se, että jokainen, 
joka ehtii aamu- tai iltapäivän rukouksen yhteenkin rakaan, tulisi tehdä 
rukouksensa loppuun asti, vaikka aurinko olisi laskemassa tai nousemassa. Tämä 
silti, että noina aikoina ei muutoin ole sallittua rukoilla. Jos yksi raka on 
suoritettu, rukous viedään päätökseen, ja rukousvelvollisuus on näin täytetty, 
vaikka ei olekaan sallittua tarkoituksellisesti viivästyttää noita rukouksia 
sellaisiin aikoihin.</p>
<p></p>
</font><strong><font SIZE="3">
<p>Osa 1, sivu 89a: Nukkuminen rukouksen yli tai rukouksen unohtaminen </p>
</font></strong><font FACE="Arial Unicode MS">
<p>Sen, joka nukkuu tietyn rukouksen yli tai unohtaa sen, on rukoiltava se heti 
herättyään tai muistettuaan rukouksen. Abu Qatada kertoi, että rukouksen aikana 
nukkumisesta mainittiin profeetalle (SAAS) ja hän sanoi: &quot;Unessa ei ole 
laiminlyöntiä, vaan laiminlyönti tapahtuu valveilla. Jos joku teistä unohtaa 
rukouksen tai nukkuu sen ajan yli, hänen tulisi rukoilla se heti muistaessaan 
sen.&quot; </p>
<p>Mitä tulee kertomuksen aitouteen, sen ovat kertoneet an-Nasai ja at-Tirmidhi, 
joka sanoo sen olevan sahih. </p>
<p>Anas kertoi profeetan (SAAS) sanoneen: &quot;Sen, joka unohtaa rukouksen, tulisi 
rukoilla se heti muistaessaan, eikä muuta sovittamista tarvita kuin se.&quot; 
(Kertoneet al-Bukhari ja Muslim.) Imran ibn Husain kertoi: &quot;Kuljimme yöllä 
Allahin lähettilään (SAAS) kanssa. Kun yön viimeinen jakso koitti, meitä alkoi 
väsyttää ja nukahdimme. Emme heränneet, ennen kuin tunsimme auringon kuumuuden. 
Jotkut meistä yrittivät kiireesti puhdistautua. Profeetta (SAAS) kehotti meitä 
rauhoittumaan. Sitten ratsastimme eteenpäin, kunnes aurinko oli noussut ja 
teimme wudun. Hän käski Bilalia esittämään rukouskutsun, ja sitten hän rukoili 
kaksi rakaa ennen (pakollista) aamurukousta. Sitten me seisoimme ja rukoilimme. 
Me sanoimme: &quot;Oi Allahin lähettiläs (SAAS), eikö meidän pitäisi toistaa rukous 
huomenna sen oikeaan aikaan? Hän sanoi: &quot;Kieltäisikö Herranne, Kaikkein Korkein, 
teiltä koron ja hyväksyisi sen teiltä?&quot; (Kertonut Ahmed ja muita.) </p>
</font><strong><font SIZE="3">
<p>Osa 1, sivu 90: Ajat, jolloin rukoileminen on kielletty </p>
</font></strong><font FACE="Arial Unicode MS">
<p>On kiellettyä rukoilla aamurukouksen jälkeen auringonnousuun asti, ja 
auringonnoususta siihen asti, kunnes aurinko on täysin noussut keihään mitan 
horisontin yläpuolelle, ja kun aurinko on korkeimmalla kohdallaan, kunnes se on 
hiukan siirtynyt länteen, ja iltapäivän rukouksen jälkeen, kunnes aurinko 
laskee. Abu Said kertoi profeetan (SAAS) sanoneen: &quot;Ei ole rukousta 
aamurukouksen jälkeen, ennen kuin aurinko nousee.&quot; (Kertoneet al-Bukhari ja 
Muslim.) Amr ibn Abbas kertoi sanoneensa: &quot;Oi Allahin lähettiläs (SAAS), kerro 
minulle rukouksista. Hän sanoi: Rukoile aamurukous ja sitten pidättäydy 
rukoilemisesta auringonnousuun asti ja kunnes se on kunnolla noussut, sillä se 
nousee Saatanan sarvien välistä. Se on aika, jolloin uskottomat kumartavat 
sille. Sitten rukoile, sillä rukoustasi todistetaan ja kuunnellaan, kunnes 
keihään varjo on lyhyempi kuin sen pituus. Silloin lopeta rukoileminen, sillä 
tuohon aikaan helvetin tulta ruokitaan polttoaineella. Kun varjo ilmaantuu, voit 
rukoilla, sillä rukouksellasi on todistajia ja kuulijoita (enkelit), kunnes 
rukoilet iltapäivän rukouksen. Sitten pidättäydy rukouksesta, kunnes aurinko 
laskee, sillä se laskee Saatanan sarvien välistä ja tuohon aikaan uskottomat 
kumartavat sille.&quot; (Kertoneet Ahmad ja Muslim.) </p>
<p>Uqbah ibn Amr sanoi: &quot;On kolme ajankohtaa, jolloin profeetta (SAAS) kielsi 
meitä rukoilemasta tai hautaamasta kuolleitamme: auringonnousu, kunnes se on 
noussut (jonkin matkaa), kun aurinko on lakikorkeudessaan ja auringonlasku, 
kunnes se on täysin laskenut.&quot; (Kertonut luotettavien ryhmä, paitsi al-Bukhari.)
</p>
</font><strong><font SIZE="3">
<p>Osa 1, sivu 90a: Oikeusoppineiden mielipiteitä rukoilemisesta aamurukouksen 
ja iltarukouksen jälkeen </p>
</font></strong><font FACE="Arial Unicode MS">
<p>Useimmat oppineet ovat yhtä mieltä siitä, että poisjääneet rukoukset voidaan 
rukoilla aamu- tai iltapäivän rukousten jälkeen. Tämä perustuu profeetan (SAAS) 
sanoihin: &quot;Jos joku unohtaa rukouksen, hänen tulee rukoilla se heti, kun hän 
muistaa sen.&quot; (Kertoneet al-Bukhari ja Muslim.) </p>
<p>Mitä tulee vapaaehtoisiin rukouksiin, seuraavat seuralaiset paheksuivat 
niiden rukoilemista mainittuina ajankohtina: Ali, Ibn Masuud, Abu Huraira ja Ibn 
Umar. Umarilla oli tapana piestä ne, jotka rukoilivat kaksi rakaa iltapäivän 
rukouksen jälkeen (muiden seuralaisten läsnäollessa), eikä häntä moitittu. 
Khalid ibn al-Walid teki myös niin. Ne seuraajat, joka paheksuivat sellaisia 
rukouksia, olivat al-Hassan ja Said ibn al-Musayyab. Abu Hanifa ja Malik myös 
vihasivat sellaisia rukouksia. Ash-Shafi päätteli, että rukoukset noina aikoina 
olivat sallittuja, jos henkilöllä on syy niiden tekemiseen (rukous moskeijan 
tervehtimiseksi, tai rukous puhdistautumisen jälkeen jne). Hän käyttää 
todisteena sitä, että profeetta (SAAS) rukoili kaksi keskipäivän sunna-rakaa 
iltapäivän rukouksen jälkeen. Hanbalilaiset sanovat, että on kiellettyä rukoilla 
noina aikoina, vaikka siihen olisi syy, paitsi kun kyseessä on kaksi rakaa 
Kaaban kiertämisen yhteydessä. Tämä perustuu Jabir ibn Mutamin hadithiin, jonka 
mukaan profeetta (SAAS) sanoi: &quot;Oi Abd Manatin heimo, älkää estäkö ketään 
kiertämästä tämän talon (Kaaban) ympäri tai rukoilemasta siellä milloin tahansa 
hän haluaa.&quot; </p>
<p>Mitä tämän kertomuksen aitouteen tulee, sen ovat kertoneet Abu Dawud, 
an-Nasai, at-Tirmidhi ja Ibn Maja. At-Tirmidhi ja Ibn Khuzaima sanoivat sen 
olevan sahih. </p>
</font><strong><font SIZE="3">
<p>Osa 1, sivu 91: Rukoilemisesta auringon noustessa, sen laskiessa ja kun 
aurinko on lakikorkeudessaan </p>
</font></strong><font FACE="Arial Unicode MS">
<p>Hanifilaiset ovat sitä mieltä, että rukous noina aikoina ei ole pätevä, 
riippumatta siitä, onko kyseessä pakollinen vai vapaaehtoinen rukous, vai 
korvasiko henkilö jotakin rukousta tai täyttikö määräystä. Mutta he tekevät 
poikkeuksen saman päivän iltapäivän rukouksen ja hautajaisrukouksen kohdalla 
(jos hautajaiset ovat jonakin noista ajankohdista, hautajaisrukous on silti 
suoritettava). He myös sallivat kumartamisen Koraanin resitaation yhteydessä, 
jos kyseeseen tulevia jakeita lausutaan noina aikoina. Abu Yusuf tekee myös 
poikkeuksen perjantain vapaaehtoisten rukousten suhteen, kun aurinko on 
lakikorkeudessaan. Sharilaiset snovat, että vapaaehtoiset rukoukset, jotka eivät 
ole jotakin tiettyä tarkoitusta varten, ovat paheksuttavia noina aikoina. 
Pakolliset rukoukset, vapaaehtoiset rukoukset jonkin tilaisuuden johdosta, 
perjantain vapaaehtoiset rukoukset auringon ollessa lakikorkeudessaan ja rukous 
Kaaban ympärikiertämisen yhteydessä ovat kaikki sallittuja noina aikoina ilman, 
että niihin sisältyy mitään paheksuttavaa. Malikilaiset sanovat, että 
vapaaehtoiset rukoukset auringon noustessa ja laskiessa ovat kiellettyjä, vaikka 
niihin olisi jokin syy. Sama pätee luvattuun rukoukseen, kumartamiseen Koraanin 
resitaation yhteydessä ja hautajaisrukoukseen (paitsi jos on pelättävissä 
ruumiin jollain tavalla pilaantuvan tai muuttuvan). Mutta he sallivat aina 
rukouksen, vapaaehtoisen tai pakollisen, kun aurinkon on lakikorkeudessaan. 
Al-Baji kirjoitti kommentaarissaan alMuwattaan: &quot;Al-Mubsutissa on kerrottu, että 
Ibn Wahbin mukaan Malikilta kysyttiin rukoilemisesta keskipäivän hetkellä 
perjantaina ja hän sanoi: Näin ihmisten rukoilevan perjantaina keskipäivällä. 
Jotkut hadithit eivät pidä sallittuna (rukoilemista noina aikoina), mutta en 
estä ihmisiä rukoilemasta. En pidä rukoilemisesta tuona aikana, koska se ei ole 
toivottavaa.&quot; Hanbalilaiset sanovat, että mitään vapaaehtoisia rukouksia ei 
tulisi tehdä noina aikoina, riippumatta siitä, onko niihin syytä vai ei ja onko 
perjantai vai ei, paitsi moskeijan tervehtimisrukous perjantaina (he sallivat 
tämän ilman mitään paheksuntaa, kun aurinko on lakikorkeudessaan tai kun imaami 
alkaa puhua.) He myös sanovat, että hautajaisrukous on kielletty tuohon aikaan, 
jos ei ole pelättävissä, että ruumis muuttuu tai pilaantuu. He sallivat 
poisjääneiden rukousten korvaamisen, luvatut rukoukset ja Kaaban 
ympärikiertämisen rukouksen (vaikka se on vapaaehtoinen) minä tahansa noista 
kolmesta ajankohdasta. </p>
</font><strong><font SIZE="3">
<p>Osa 1, sivu 92: Vapaaehtoinen rukous aamunkoitteessa ennen aamurukousta </p>
</font></strong><font FACE="Arial Unicode MS">
<p>Yasar, Ibn Umarin oppilas, sanoi: &quot;Ibn Umar näki minut rukoilemassa, kun aamu 
oli alkanut sarastaa, ja hän sanoi: Allahin lähettiläs (SAAS) tuli luoksemme, 
kun olimme rukoilemassa tuohon aikaan ja sanoi: viekää todistuksenne niille, 
jotka ovat poissa, että ei ole rukousta aamunsarastuksen (alkamisen) jälkeen, 
paitsi kaksi rakaa.&quot; Mitä tulee hadithin sijoittumiseen, sen ovat kertoneet 
Ahmad ja Abu Dawud. Vaikka hadith on heikko, sen useat ketjut vahvistavat 
toisiaan. </p>
<p>Tästä voi patella, että ei ole suositeltavaa tehdä muita vapaaehtoisia 
rukouksia, kuin nuo kaksi sunna-rakaa, kun aamu on alkanut sarastaa. Tämän 
mainitsi ash-Shaukani. Al-Hassan, ash-Shaifi ja Ibn Hazm sanovat, että 
vapaaehtoiset rukoukset ovat sallittuja tuohon aikaan ilman mitään hyljeksittyä. 
Malik salli avoimesti rukoilemisen tuohon aikaan niille, jotka jostain syystä 
olivat menettäneet vapaaehtoiset rukoukset yöllä. On mainittu hänen kuulleen, 
että Abdullah ibn Abbas, al-Qasim ibn Muhammad ja Abdullah ibn Aamar ibn Rabiah 
rukoilivat witr-rukouksen aamun sarastaessa. Abdullah ibn Masuud sanoi: &quot;Minua 
ei vaivaa, jos he esittävät iqaman (toisen kutsun) rukoukseen, kun olen 
rukoilemassa witriä.&quot;Yahya ibn Said kertoi: &quot;'Ibadah ibn as-Samit oli ihmisille 
imaamina. Eräänä päivänä hän meni aamurukoukseen ja rukoukseen kutsuja esitti 
iqaman. Ibadah oli hiljaa ja suoritti witr-rukouksensa, ja sitten johti heitä 
aamurukouksessa.&quot; Said ibn Jubair kertoi Ibn Abbasin nukkuneen (eräänä yönä), 
heränneen ja sanoneen palvelijalleen: Mene katsomaan, mitä ihmiset tekevät. 
(Tuolloin hän oli menettänyt näkönsä.) Palvelija palasi sanoen, että he olivat 
hajaantumassa aamurukouksen jälkeen. Ibn Abbas nousi silloin seisomaan, rukoili 
witrin ja sitten aamurukouksen. </p>
</font><strong><font SIZE="3">
<p>Osa 1, sivu 93: Vapaaehtoiset rukoukset, kun iqamaa esitetään </p>
</font></strong><font FACE="Arial Unicode MS">
<p>Jos rukous on jo alkanut, ei ole hyväksyttävää paneutua vapaaehtoisiin 
rukouksiin. Abu Huraira kertoi profeetan (SAAS) sanoneen: &quot;Jos rukous on 
alkamassa, ei ole muuta rukousta kuin pakollinen rukous.&quot; Toisessa kertomuksessa 
sanotaan: &quot;Paitsi siinä rukouksessa, jonka iqamaa ollaan esittämässä.&quot; 
(Kertoneet Ahmad, Muslim, Abu Dawud, at-Tirmidhi, an-Nasai ja Ibn Maja.) </p>
<p>Abdullah ibn Sarjis kertoi: &quot;Mies tuli moskeijaan profeetan (SAAS) ollessa 
johtamassa aamurukousta. Mies rukoili kaksi rakaa sivummalla ja yhtyi sitten 
seurakuntaan (Allahin lähettilään, SAAS, takana). Kun profeetta (SAAS) oli 
päättänyt rukouksen, hän sanoi: &quot;Oi se ja se, minkä kahdesta rukouksestasi otat 
lukuun  sen, jonka rukoilit itseksesi vai sen, jonka rukoilit meidän 
kanssamme?&quot;(Kertonut Muslim, Abu Dawud and an-Nasai.) Lähettiläs (SAAS) oli tätä 
tointa vastaan, mutta ei määrännyt miestä toistamaan rukoustaan. Tämä osoittaa, 
että sellainen rukous on hyväksyttävä, mutta epätoivottu. Ibn Abbas kertoi: 
&quot;Olin rukoilemassa, kun rukoukseen kutsuja esitti iqaman. Allahin lähettiläs 
(SAAS) tönäisi minua ja sanoi: Rukoiletko neljä rakaa (pakollista) 
aamurukousta?&quot; Hadithin ovat kertoneet al-Baihaqi, at-Tabarani, Abu Dawud, 
at-Tayalisi ja al-Hakim, joka sanoo sen olevan sahih al-Bukharin ja Muslimin 
kriteerien mukaan. Abu Musa al-Ashari kertoi profeetan (SAAS) nähneen miehen 
rukoilemassa kahta rakaa aamurukousta, kun rukoukseen kutsuja esitti (toista) 
kutsua. Profeetta (SAAS) kosketti hänen olkapäätään sanoen: &quot;Eikö tämän pitäisi 
olla ennen tuota?&quot; (Kertonut at-Tabarani. Al-Iraqi sanoo sen luokituksen olevan 
hyvä.) </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
