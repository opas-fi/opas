<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah. Osa 2: Witr-rukous </p>
</b></font><font FACE="Arial Unicode MS">
<p>Sen erinomaisuus ja oikeutus: Witr-rukous on rukous, jota profeetta, 
sallallahu aleihi wasallam, noudatti ja jota hän kehotti muita noudattamaan. 
Sellaisena witr kuuluu määritelmän as-sunnah al-muakkadah alle. </p>
<p>Ali sanoo: &quot;Witr-rukousta ei vaadita teiltä kuten pakollisia rukouksia, mutta 
profeetta (SAAS) piti tapanaan rukoilla witrin ja hän sanoi: ‘Oi Koraanin 
ihmiset (seuraajat), suorittakaa witr-rukous, sillä Allah on yksi ja Hän 
rakastaa witriä.&quot; Tämän ovat kertoneet Ahmad, an-Nasai, Abu Dawud, Ibn Maja ja 
at-Tirmidhi, joka sanoo sen olevan hasan, sekä al-Hakim, jok sanoo sen arvoksi 
sahih. </p>
<p>Abu Hanifan mielipide siitä, että witr-rukous on pakollinen, on heikko 
mielipide. Ibn al-Munzhir sanoo: &quot;En tiedä kenenkään olevan yhtä mieltä Abu 
Hanifan kanssa tästä seikasta.&quot; </p>
<p>Ahmad, Abu Dawud, An-Nasai ja Ibn Maja kertovat, että Al-Mukhdaji [eras 
Kinanan heimoon kuuluva] kuuli eräältä ansarilta, lisänimeltään Abu Muhammad, 
että witr-rukous on pakollinen. Hän meni Ibada ibn as-Samitin luo ja mainitsi 
hänelle, mitä Abu Muhammad oli sanonut. Ibada huomautti: &quot;Abu Muhammad on 
erehtynyt, sillä kuulin Allahin lähettilään sanovan: ‘Viisi rukousta on Allah 
määrännyt orjilleen. Joka täyttää ne kunnolla ilman puutteita, hänellä on 
sopimus Allahin kanssa, että Hän päästää hänet Paratiisiin. Joka ei tee niitä, 
hänellä ei ole sopimusta Allahin kanssa, ja jos Hän tahtoo, Hän rankaisee häntä 
ja jos Hän tahtoo, Hän antaa hänelle anteeksi.&quot; Myös al-Bukhari ja Muslim 
kertovat Talha ibn Ubaidullahilta kuultuna, että profeetta (SAAS) sanoi: &quot;Viisi 
rukousta päivisin ja öisin on Allah säätänyt.&quot; Tämän kuultuaan eras beduiini 
kysyi profeetalta: &quot;On minun tehtävä jotakin muuta (rukousten suhteen)?&quot; 
Profeetta (SAAS) sanoi: &quot;Ei, jollet halua tehdä enemmän vapaaehtoisesti.&quot; </p>
</font><strong>
<p>Osa 2, sivu 12: Witr-rukouksen aika </p>
</strong><font FACE="Arial Unicode MS">
<p>Kaikki oppineet ovat yhtä mieltä siitä, että witr-rukouksen aika alkaa vasta 
salatul ishan jälkeen ja jatkuu salatul fajriin saakka. </p>
<p>Abu Tamim al-Jishani kertoo Amr ibn al-Aasin puhuneen ihmisille perjantain 
khutbaa ja hän sanoi: &quot;Abu Basra kertoi minulle profeetan sanoneen: ‘Totisesti, 
Allah on lisännyt teille yhden rukouksen, ja se on witr-rukous. Rukoilkaa se 
salatul ishan ja salatul fajrin välissä.&quot; Abu Tamim sanoi: &quot;Abu Zharr otti minua 
kädestä ja me menimme moskeijassa Abu Basran luo ja [Abu Zharr] sanoi: 
’Kuulitko, mitä Amr juuri kertoi Allahin lähettilään sanoneen?’ Hän vastasi: 
‘Kuulin sen Allahin lähettiläältä!&quot; Tämän on kertonut Ahmad ja sen ketju on 
sahih. </p>
<p>Abu Masud al-Ansari kertoo: &quot;Profeetta, sallallahu aleihi wasallam, teki 
witrin yön ensimmäisenä jaksona tai sen keskellä tai sen jälkimmäisenä jaksona.&quot; 
Ahmad on kertonut tämän ja sen ketju on vahva. </p>
<p>Abdullah ibn Abi Qais kertoo kysyneensä Aishalta profeetan (SAAS) 
witr-rukouksesta ja tämä sanoi: &quot;Joskus hän teki witr-rukouksen yön 
ensimmäisessä osassa ja joskus hän teki witr-rukouksen yön jälkimmäisessä 
osassa.&quot; Sitten Abdullah kysyi: &quot;Kuinka hän resitoi, ääneen vai äänettömästi?&quot; 
Hän vastasi: &quot;Hän teki molempia. Joskus hän oli äänetön ja joskus äänekäs. 
Joskus hän teki ghuslin ja nukkui ja joskus hän teki wudun ja nukkui (i.e. 
ollessaan sukupuolisesti epäpuhdas).&quot; Tämän ovat kertoneet Abu Dawud, Ahmad, 
Muslim at-Tirmidhi. On suositeltavaa rukoilla se aikaisin, jos epäilee, ettei 
pysty heräämään yön jälkipuoliskolla. Toisaalta on suositeltavaa viivyttää sitä, 
jos uskoo pystyvänsä heräämään yön loppupuolella. Jos henkilö epäilee, ettei 
kykene suorittamaan rukousta yön jälkipuolella, hänen rulisi rukoilla se yön 
alkupuolella (ennen nukkumaan menoa). </p>
<p>Jabir kertoo Allahin lähettilään (SAAS) sanoneen: &quot;Sen teistä, joka pelkää 
olevansa kykenemätön heräämään (yön) loppupuolella, tulisi rukoilla witr-rukous 
(yön) alkupuolella. Ja sen teistä, joka uskoo kykenevänsä heräämään yön 
jälkipuoliskolla, tulisi rukoilla witr-rukous tuona myöhempänä ajankohtana, 
sillä se on siunattu aika [enkelit kuuntelevat tarkkaavaisesti rukouksia yön 
jälkipuoliskolla].&quot; Tämän ovat kertoneet Ahmad, Muslim, at-Tirmidhi ja Ibn Maja.
</p>
<p>Jabir myös kertoo Allahin lähettilään (SAAS) kysyneen Abu Bakrilta: &quot;Milloin 
rukoilet witr-rukouksen?&quot; Abu Bakr vastasi: &quot;Alkuyöstä iltarukouksen jälkeen.&quot; 
Sitten profeetta (SAAS) sanoi: &quot;Entä sinä, oi Umar?&quot; Hän vastasi: &quot;Yön 
jälkipuoliskolla.&quot; Profeetta (SAAS) sanoi: &quot;Sinä, Abu Bakr, olet valinnut 
varovaisen tavan. Sinä taas, Umar, olet valinnut vaikeuden ja lujan tahdon 
tavan.&quot; Tämän on kertonut Ahmad, Abu Dawud ja al-Hakim, joka sanoo sen olevan 
sahih Muslimin kriteerien mukaan. Kuitenkin profeetta, sallallahu aleihi 
wasallam, rukoili witr-rukouksen lähellä aamunkoittoa, sillä se on siunatuinta 
aikaa, kuten aiemmin mainittiin. </p>
<p>Aisha kertoo: &quot;Kokonaisesta yöstä Allahin lähettiläs joskus käytti sen 
alkuosan witrin rukoilemiseen; joskus hän suoritti sen keskellä yötä, ja joskus 
yön loppupuolella, juuri ennen päivänkoittoa.&quot; Tämän on kertonut luotettavien 
ryhmä. </p>
<p>Kuitenkin witrin menettämisen varalta profeetta (SAAS) neuvoi joitakin 
seuralaisistaan olemaan nukkumatta, ennen kuin he olivat suorittaneet 
witr-rukouksen, ollakseen varmalla puolella. </p>
<p>Saad ibn Abi Waqqas rukoili salatul ishan profeetan (SAAS) moskeijassa ja 
sitten hän rukoili yhden witr-rakan lisäämättä siihen mitään. Ihmiset sanoivat 
hänelle: &quot;Abu Ishaq, teetkö witrin vain yhdellä rakalla, lisäämättä siihen 
mitään (muuta rakaa)?&quot; Hän sanoi: &quot;Kyllä, sillä kuulin Allahin lähettilään 
sanovan: ‘Joka ei nuku ennen witrin tekemistä, on huolellinen.&quot; Tämän on 
tallentanut Ahmad ja sen kertojat ovat luotettavia. </p>
</font><strong>
<p>Osa 2, sivu 13: Witrin rakatien luonne ja lukumäärä </p>
</strong><font FACE="Arial Unicode MS">
<p>On sallittua suorittaa witr rukoilemalla kaksi rakaa [ja päättämällä ne] ja 
sitten rukoilemalla yhden rakan, jonka lopussa on tashahud ja taslim. Samoin on 
sallittua rukoilla kaikki rakat kahdella tashahudilla ja yhdellä taslimilla. 
Henkilö voi rukoilla jonkin määrän rakateja, toinen toisensa jälkeen, tekemättä 
yhtään tashahudia, paitsi ennen viimeistä rakaa olevassa rakassa, jolloin 
henkilö tekee tashahudin ja nousee sitten tekemään viimeisen rakan, jossa hän 
tekee toisen tashahudin ja päättää rukouksen taslimilla. Henkilö voi myös tehdä 
vain yhden tashahudin ja sitten taslimin witrin viimeisessä rakassa. Kaikki nämä 
tavat ovat sallittuja ja ne voidaan johtaa profeettaan (SAAS). </p>
<p>Kolmestatoista rakasta witrissä at-Tirmidhi sanoo: &quot;Profeetan (SAAS) on 
kerrottu suorittaneen witr-rukouksen kolmellatoista, yhdeksällä, seitsemällä, 
viidellä, kolmella tai yhdellä rakalla.&quot; </p>
<p>Toisaalta, Ishaq ibn Ibrahim huomauttaa: &quot;Sen toteamuksen tarkoitus, että 
profeetta (SAAS) rukoili kolmetoista rakaa witriä, on että hän rukoili yöllä 
kolmetoista rakaa, joihin sisältyi witr, ja niin koko yörukousta pidettiin 
witrinä.&quot;</p>
<p>Ibn al-Qayyimin kanta, että &quot;selvä, autenttinen sunna on rukoilla viidellä 
tai seitsemällä yhdistetyllä rakalla, kuten Umm Salama on kertonut hadithissaan. 
[Hän sanoo, että] profeetta (SAAS) rukoili witrin viidellä tai seitsemällä 
rakalla erottamatta niitä taslimilla tai puhumalla.&quot; Tämän ovat kertoneet Ahmad, 
an-Nasai ja Ibn Maja, ja sen ketju on hyvä. </p>
<p>Kuten aiemmin mainittiin, al-Bukhari ja Muslim lainaavat Aishaa, joka sanoi 
profeetan (SAAS) rukoilleen kolmetoista rakaa yöllä ja tehneen witrin viidellä 
niistä, eikä hän ’istunut’[noiden viiden aikana], paitsi viimeisessä rakassa. 
Toisessa hadithissa Aisha kertoo, että profeetta, sallallahu aleihi wasallam, 
rukoili yhdeksän rakaa yöllä eikä istunut niissä, ennen kuin kahdeksannessa 
rakassa, jossa hän muisteli Allahia, kiitti Häntä ja lausui pyyntörukouksen. 
Sitten hän nousi seisomaan tekemättä taslimia ja rukoili yhdeksännen rakan, 
jonka jälkeen hän istui, teki tashahudin ja sitten taslimin siten, että 
saatoimme kuulla hänet. Sitten hän rukoili kaksi rakaa taslimin jälkeen istuen, 
ja tästä muodostui yksitoista rakaa. Kun hänestä tuli vanhempi ja raskaampi, hän 
teki witrin seitsemällä rakalla, suorittaen (viimeiset) kaksi rakaa kuten 
ensimmäisen. Toisessa hänen kertomassaan versiossa sanotaan: &quot;Kun hän tuli 
vanhemmaksi ja painavammaksi, hän teki witrin seitsemällä rakalla, eikä istunut 
niiden aikana, vaan vasta kuudennessa ja seitsemännessä rakassa, eikä tehnyt 
taslimia kuin vasta seitsemännessä rakassa.&quot; Vielä yhdessä versiossa todetaan: 
&quot;Hän rukoili seitsemän rakaa, eikä istunut kuin viimeisessä niistä.&quot; Tämän on 
kertonut luotettavien ryhmä. </p>
<p>Kaikki edellä kerrotut hadithit ovat aitoja ja selviä eikä niissä ole 
ristiriitaisuuksia. Mitä tulee profeetan (SAAS) lausumaan: &quot;Yörukous on kahden 
(rakan) yksikköinä&quot;, se ei liity tähän. Tämä on autenttinen hadith, ja toteamus, 
että hän rukoili witrissä seitsemän tai viisi rakaa, on yhtä lailla tosi. 
Molemmat lausumat vahvistavat toisiaan. Nuo seitsemän, viisi, yhdeksän ja yksi 
rakaa muodostavat witr-rukouksen, sillä witr on nimitys sille yhdelle rakalle, 
joka tehdään sen päätteeksi, mitä sen edellä on rukoiltu. Ja viiden, seitsemän 
ja yhdeksän rakan witr yhdistyy, kuten maghribissa, jota kuvataan kolmena 
yhdistettynä rakana. Jos viisi tai seitsemän rakaa jaetaan kahtia kahdella 
taslimilla, kuten yhdessätoista rakassa, sitä kutsutaan witriksi viimeisen 
parittoman rakan johdosta. Tätä tukee profeetan (SAAS) toteamus: 'Yörukous on 
kahden rakan yksikköinä. Jos henkilö pelkää päivän ehtivän koittaa, hänen tulisi 
rukoilla yksi raka, tehden siten niistä parittomat [witr].' Niinpä profeetan 
(SAAS) teot ja lausumat ovat sovussa keskenään, toisen vahvistaessa toista.&quot; 
Tosiasiassa profeetta (SAAS) vastasi kysymykseen yörukouksesta, kun hän sanoi: 
&quot;Se on kahden pareina.&quot; Hän ei puhunut witristä, sillä mies oli kysynyt häneltä 
yörukouksesta, ei witristä.</p>
<p></p>
</font><strong>
<p>Osa 2, sivu 15: Witrin resitaatio </p>
</strong><font FACE="Arial Unicode MS">
<p>On sallittua resitoida al-Fatihan jälkeen mikä tahansa suura, jonka haluaa 
resitoida. Ali sanoo: &quot;Koraanissa ei ole yhtään osaa, joka olisi poistettu 
käytöstä, joten rukoilkaa witr minkä tahansa siitä otetun kanssa haluatte.&quot; 
Kuitenkin on suositeltavaa resitoida al-Ala ensimmäisessä witrin kolmesta 
rakasta al-Fatihan jälkeen. Toisessa rakassa on suositeltavaa lausua al-Kafirun. 
Kolmannessa rakassa on oikein resitoida viimeiset kolme Koraanin suuraa. Tämän 
ovat kertoneet Ahmad, Abu Dawud ja Tirmidhi, joka kertoo Aishan, varmalla 
valtuutuksella, sanoneen: &quot;Profeetta, sallallahu aleihi wasallam, resitoi 
al-Alan ensimmäisessä rakassa, al-Kafirunin toisessa ja viimeiset kolme suura 
kolmannessa rakassa. </p>
<p></p>
</font><strong>
<p>Osa 2, sivu 15a: Witrin al-Qunut </p>
</strong><font FACE="Arial Unicode MS">
<p>On osa sunnaa lausua pyyntörukouksia witr-rukouksen qunutissa ympäri vuoden. 
Ahmad, at-Tirmidhi, an-Nasai, Abu Dawud, Ibn Maja ynnä muita kertovat, että 
al-Hassan ibn Ali sanoi: &quot;Allahin lähettiläs opetti minulle (seuraavat) sanat 
lausuttaviksi witr-rukouksessa: ’Oi Allah, johdata minua niiden joukossa, joita 
olet johdattanut. Suo minulle turvaa niiden joukossa, joille olet suonut turvaa. 
Ota minut huomaasi niiden joukkoon, jotka olet ottanut huomasi, siunaa minua 
siinä, mitä olet antanut minulle. Suojele minua siltä pahalta, minkä olet 
säätänyt, sillä Sinä säädät eikä Sinulle säädetä mitään. Eikä ole nöyryytystä 
sille, jonka Sinä otat suojelukseesi. Siunattu ja Ylistetty olet Sinä, meidän 
Herramme.&quot; </p>
<p>At-Tirmidhi luokittelee tämän hadithin termillä hasan ja sanoo: &quot;…profeetalta 
ei tiedetä qunutista mitään autenttisempaa kuin tämä.&quot; </p>
<p>Sen asemasta an-Nawawi sanoo, että sen ketju on sahih. Ibn Hazmilla on 
joitakin varauksia sen varmuuden suhteen, mutta hän sanoo: &quot;Tämä hadith, 
vaikkakaan sitä ei voida käyttää todisteena, on ainoa mitä meillä on profeetalta 
(SAAS), ja heikko hadith on minulle rakkaampi kuin pelkkä mielipide.&quot; Ahmad 
sanoo, että tämän mielipiteen jakavat myös Abu Musa, Ibn Masuud, Ibn Abbas, 
al-Baraa, Anas, al-Hassan al-Basri, Umar ibn Abdul'aziz, al-Thauri, Ibn 
al-Mubarak ja hanafilaisten koulukunta. Tämä, sanoo an-Nawawi, antaa 
kertomukselle painoarvoa. </p>
<p>Ash-Shafi ja muut ovat sitä mieltä, että witr-rukouksen qunut tulisi tehdä 
Ramadan-kuukauden jälkipuoliskolla. Tämä perustuu Abu Dawuudin tallentamaan 
kertomukseen siitä, kuinka Umar ibn al-Khattab kutsui ihmisiä rukoukseen Ubayy 
ibn Kaabin johdolla, ja he rukoilivat yhdessä kaksikymmentä yötä, eikä hän 
tehnyt qunutia kuin Ramadan-kuun jälkimmäisella puoliskolla. On sitä paitsi 
kerrottu Muhammad ibn Nasrin kysyneen Said ibn Jubairilta witr-rukouksen 
qunutista. Said vastasi: &quot;Umar lähetti armeijan, joka kärsi vakavia takaiskuja, 
mikä huolestutti Umaria, joten silloin, Ramadanin loppupuolella, hän teki 
qunutin rukoillakseen heidän puolestaan.&quot; </p>
<p></p>
</font><strong>
<p>Osa 2, sivu 16: Kuinka qunut tehdään </p>
</strong><font FACE="Arial Unicode MS">
<p>On sallittua tehdä qunut ennen kumartumista rukuun, tai se voidaan lausua, 
kun suoristaudutaan rukun jälkeen. Humaid sanoo: &quot;Kysyin Anasilta: ‘Onko qunut 
ennen rukua vai sen jälkeen?’ Hän sanoi: ‘Teimme sen ennen tai jälkeen.&quot; Tämän 
ovat kertoneet Ibn Maja ja Muhammad ibn Nasr. Teoksessa Fath al-Bari, Ibn Hajar 
arvioi sen ketjun virheettömäksi. </p>
<p>Jos henkilö tekee qunutin ennen rukua, hänen tulisi tehdä takbir ja nostaa 
kätensä resitoinnin jälkeen, ja samoin tehdä toinen takbir qunutin jälkeen, ja 
sitten kumartua. Näin ovat kertoneet jotkut seuralaisista. Eräät oppineet 
katsovat, että on suositeltavampaa nostaa kätensä pyyntörukouksessa qunutin 
aikana, kun taas toiset eivät yhdy tähän. </p>
<p>Mitä tulee kasvojen pyyhkimiseen käsillä qunutin jälkeen, al-Baihaqi 
kirjoittaa: &quot;On suositeltavaa olla tekemättä sitä ja tyytyä siihen, mitä 
varhaiset sukupolvet tekivät. He nostivat kätensä, mutta eivät pyyhkineet 
kasvojaan rukouksessa.&quot; </p>
</font><strong>
<p>Osa 2, sivu 17: Pyyntörukoukset witrin jälkeen </p>
</strong><font FACE="Arial Unicode MS">
<p>On suositeltavaa, että henkilö sanoo taslimin jälkeen: &quot;Kunnia olkoon 
Mestarille, Pyhälle&quot; kolme kertaa ääneen ja kolmannella kerralla sanoa: 
&quot;Enkelien ja sielujen Herralle.&quot; Abu Dawud ja an-Nasai kertovat Ubayy ibn Kaabin 
sanoneen: &quot;Profeetta, sallallahu aleihi wasallam, resitoi al-Alan ja 
al-Kafirunin witr-rukouksessa. Kun hän teki taslimin, hän sanoi: ’Kunnia olkoon 
Mestarille, Pyhälle’ kolmasti, pidentäen kolmatta toistoa ja lausuen sen 
äänekkäästi.&quot; Tämä on sanamuoto, kuten an-Nasai sen kertoi. Ad-Daraqutnilla on 
lisäys: &quot;Ja hän sanoi ’Enkelien ja henkien Herra.&quot; Sitten hän teki 
pyyntörukoukset ja sen mukaan, mitä Ahmad, an-Nasai, Abu Dawud, Ibn Maja ja 
at-Tirmidhi kertovat Alilta kuullun, hän sanoi witrinsä lopuksi: &quot;Oi Allah, 
etsin turvaa Sinun mielihyvästäsi Sinun vihaasi vastaan. Ja etsin turvaa Sinun 
antamastasi hyvinvoinnista Sinun rangaistustasi vastaan. Ja etsin turvaa Sinusta 
Sinulta. En voi luetella loppuun Sinun ylistyksiäsi: Sinä olet kuten olet 
ylistänyt Itseäsi.&quot;</p>
<p></p>
</font><strong>
<p>Osa 2, sivu 17a: Kielto tehdä kahta witr-rukousta yhtenä yönä </p>
</strong><font FACE="Arial Unicode MS">
<p>Joka on suorittanut witr-rukouksen ja sitten tahtoo tehdä jotakin lisää, voi 
tehdä niin, mutta hänen ei pidä toistaa witriä. </p>
<p>Abu Dawud, an-Nasai ja at-Tirmidhi ovat kertoneet Alin kuulleen Allahin 
lähettilään (SAAS) sanoneen: &quot;Yhdessä yössä ei ole kahta witr-rukousta.&quot; 
At-Tirmidhin luokittelu sille on hasan. </p>
<p>Aisha kertoo, että profeetta (SAAS) teki taslimin sillä tavoin, että voimme 
kuulla hänet ja sitten hän rukoili kaksi rakaa istuallaan. Tämän on kertonut 
Muslim. </p>
<p>Umm Salama kertoo myös hänen rukoilleen kaksi rakaa istuallaan, 
witr-rukouksen jälkeen. Tämän ovat kertoneet Ahmad, Abu Dawud, at-Tirmidhi ja 
muita. </p>
</font><strong>
<p>Osa 2, sivu 18: Menetetyn witrin korvaaminen </p>
</strong><font FACE="Arial Unicode MS">
<p>Al-Baihaqin ja al-Hakimin mukaan oppineiden enemmistö on sitä mieltä, että on 
oikein suorittaa qada menetetyn witr-rukouksen johdosta. Al-Hakim sanoo 
seuraavan Abu Hurairan kertomuksen olevan sahih al-Bukharin ja Muslimien 
kriteerien mukaan. </p>
<p>Abu Huraira kertoo profeetan (SAAS) sanoneen: &quot;Jos aamu lähestyy, ettekä ole 
vielä rukoilleet witriä, teidän rulisi rukoilla witr-rukous.&quot;Abu Dawud kertoo 
Abu Said al-Khudrilta kuultuna, että profeetta (SAAS) sanoi: &quot;Jos joku teistä 
nukkuu witrin (ajan ylitse) tai unohtaa sen, hänen tulisi rukoilla se, kun hän 
muistaa sen.&quot; Al-Iraqi sanoo, että tämän hadithin ketju on sahih. </p>
<p>Ahmad ja at-Tabarani kertovat, ja sen ketju on hasan, että profeetta, 
sallallahu aleihi wasallam, rukoili witr-rukouksen aamulla (jos se jostakin 
syystä oli jäänyt häneltä yöllä tekemättä). </p>
<p>Yleisesti ottaen, siitä on erimielisyyttä, mihin aikaan se voidaan korvata. 
Hanafilainen koulukunta katsoo, että se tulee tehdä niinä ajankohtina, jolloin 
ei ole kiellettyä rukoilla. Shafilaiset sanovat, että se voidaan korvata mihin 
aikaan hyvänsä yöllä tai päivällä, kun taas Malikin ja Ahmadin mukaan menetetty 
witr-rukous tulee korvata aamunsarastuksen jälkeen. </p>
</font><strong>
<p>Osa 2, sivu 18a: Al-Qunut viidessä rukouksessa </p>
</strong><font FACE="Arial Unicode MS">
<p>On sallittua resitoida qunut ääneen missä tahansa viidessä päivittäisessä 
rukouksessa sellaisina aikoina, jolloin muslimeja kohtaavat vaikeudet. Ibn Abbas 
kertoi Allahin lähettilään, sallallahu aleihi wasallam, tehneen qunutin 
jatkuvasti kuukauden ajan niin dhuhrin, asrin, maghribin, ishan kuin fajrin 
rukouksissakin. Kunkin rukouksen lopuksi, sanottuaan ‘Allah kuulee sitä, joka 
ylistää Häntä’ viimeisessä rakassa, hän esitti pyyntörukoukset Reliä, Zhakwania 
ja Banu Sulaimin Usiyyahia vastaan, ja ihmiset hänen takanaan sanoivat ’Amin’. 
Tämän ovat kertoneet Ahmad ja Abu Dawud, joka lisäsi näiden kolmen surmanneen 
lähettiläät, jotka profeetta, sallallahu aleihi wasallam, oli lähettänyt heidän 
luokseen. Ikrima sanoo: &quot;Se oli alkuna qunutille&quot;. </p>
<p>Abu Huraira kertoo, että aina kun profeetta, sallallahu aleihi wasallam, 
halusi rukouksessa esittää pyynnön jotakuta vastaan tai jonkun puolesta, hän 
teki qunutin rukuun menon jälkeen. Joskus hän sanoi: &quot;Allah kuulee sitä, joka 
ylistää Häntä. Herramme, Sinun olkoon ylistys. Oi Allah! Pelasta al-Walid ibn 
al-Walid ja Salama ibn Hisham ja Iyash ibn Abi Rabia ja sorretut [ja heikot] 
uskovat. Oi Allah, aseta Muzharin heimo vaikeuksiin ja ahdinkoon ja anna heille 
sellaiset nälkävuodet kuin Yusufin aikana oli.&quot; Hän sanoi tämän ääneen joissakin 
rukouksissa. Myös aamurukouksessa hän sanoi: &quot;Oi Allah, kiroa se ja se&quot;, kiroten 
kaksi arabien heimoa, kunnes Allah lähetti ilmestyksen: &quot; Sinua, Muhammed, ei 
koske vähääkään, armahtaako Hän heitä vai rankaisee, sillä he ovat 
väärintekijöitä.&quot; (al-Imran 127) Tämän ovat kertoneet Ahmad ja al-Bukhari . </p>
</font><strong>
<p>Osa 2, sivu 19: Al-Qunut salatul fajrissa </p>
</strong><font FACE="Arial Unicode MS">
<p>Ei ole oikein tehdä qunutia aamurukouksessa, paitsi levottomina aikoina, 
jolloin se voidaan tehdä missä tahansa päivittäisessä rukouksessa. Abu Malik 
al-Ashjai sanoi: &quot;Minun isäni rukoili profeetan, sallallahu aleihi wasallam, 
takana kuusitoistavuotiaana, ja hän rukoili Abu Bakrin, Umarin ja Uthmanin 
takana. Kysyin häneltä: ‘Tekivätkö he qunutin?’ Hän sanoi: ‘Ei, poikani, se on 
jokin uudistus.&quot; Tämän ovat kertoneet Ahmad, an-Nasai, Ibn Maja ja at-Tirmidhi, 
joka sanoo sen olevan sahih. Anas sanoi, että profeetta, sallallahu aleihi 
wasallam, ei tehnyt qunutia fajrissa, ellei hän esittänyt pyyntöä jonkin kansan 
puolesta tai jotakin kansaa vastaan. Tämän ovat kertonut Ibn Hibban, al-Khatib 
ja Ibn Khuzaima, joka sanoi sen olevan sahih. </p>
<p>On myös kerrottu, että az-Zubair, Abu Bakr, Umar ja Uthman eivät tehneet 
qunutia aamurukouksessa. Tämän mielipiteen jakavat hanafilaiset, hanbalilaiset, 
Ibn al-Mubarak, al-Thauri ja Ishaq. Shafin seuraajat ovat sitä mieltä, että 
qunut on tehtävä rukun jälkeen toisessa rakassa pakollisessa aamurukouksessa. 
Tämä mielipide perustuu seuraaville kahdelle kertomukselle. Ibn Sirin kertoo, 
että Anas ibn Malikilta kysyttiin: &quot;Tekikö profeetta qunutin aamurukouksessa?&quot; 
Hän vastasi: &quot;Kyllä.&quot; He kysyivät häneltä: &quot;Ennen rukua vai sen jälkeen?&quot; Hän 
vastasi: &quot;Sen jälkeen.&quot; Tämän on kertonut luotettavien ryhmä, paitsi 
at-Tirmidhi. </p>
<p>On eras kertomus Anasilta, jossa sanotaan: &quot;Allahin lähettiläs, sallallahu 
aleihi wasallam, ei lakannut tekemästä qunutia aamurukouksessa, ennen kuin hän 
jätti tämän maailman.&quot; Tämän ovat kertoneet Ahmad, al-Bazzar, adDaraqutni, 
al-Baihaqi ja al-Hakim, joka sanoo sen olevan sahih. </p>
<p>Nämä todisteet jättävät kuitenkin jonkin verran epäilyn varaa, sillä qunut, 
josta he kysyivät Anasilta, kuten al-Bukharin ja Muslimin kertomuksista selviää, 
oli koettelemusten ajan qunut. Mitä tulee jälkimmäiseen hadithiin (joka 
mainitaan heidän kantansa tueksi), sen kertojaketjuun sisältyy Abu Jafar 
ar-Raqi, joka ei ole luotettava lähde, ja siten tälle hadithille ei voi perustaa 
kantaansa. Kuinka voisi olla niin, että Allahin lähettiläs (SAAS) ei koskaan 
lakannut tekemästä tätä qunutia, kunnes kuoli, mutta että oikeaan johdetut 
kalifit eivät sitä tehneet? On jopa vahvistettu, että Anas ei itse tehnyt 
qunutia aamurukouksessa! Jos meidän pitäisi hyväksyä jälkimmäinen hadith 
autenttisena, se tarkoittaisi, että profeetta (SAAS) aina lausui pyyntörukouksia 
ja dhikriä rukun jälkeen, kuolemaansa asti. Tämä olisi myös sama kuin qunut ja 
siinä mielessä uskottavampaa. Kuitenkin tämä on yksi niistä asioista, joista saa 
olla mielipide-eroja, ja henkilö voi joko noudattaa sitä tai jättää sen. Ja 
paras johdatus on Muhammedin, sallallahu aleihi wasallam, johdatus. </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
