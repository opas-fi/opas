<html>

<head>
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, Osa 1: Ghusl, täydellinen puhdistautuminen </p>
</b></font><font FACE="Arial Unicode MS">
<p>Ghusl tarkoittaa koko vartalon pesua vedellä. Allah sanoo Koraanissa: &quot;Ja jos 
olette tahriintuneet, tehkää itsenne puhtaaksi&quot;(al-Maaida 6) Ja: &quot;He kysyvät 
sinulta, Muhammed, miten on meneteltävä naisen kuukautispuhdistuksen aikana. 
Sano: »Se on heidän pahoinvointinsa; karttakaa siis naisia puhdistuksen aikana 
älkääkä lähestykö heitä, ennenkuin ovat puhdistuneet.&quot; (al-Baqara 222). </p>
</font><strong><font SIZE="3">
<p>Osa 1, sivu 49a: Asiat, joiden jälkeen on suoritettava Ghusl </p>
</font></strong><font FACE="Arial Unicode MS">
<p>Ne toiminnot, joiden jälkeen on suoritettava Ghusl, ovat: </p>
</font><strong><font SIZE="3">
<p>Osa 1, sivu 49b: Al-manin purkautuminen stimulaatiosta unessa tai hereillä
</p>
</font></strong><font FACE="Arial Unicode MS">
<p>Oikeusoppineiden yleinen kanta on, että ghusl on pakollinen, jos henkilöltä 
on purkautunut al-mani (siemenneste) unessa tai hereillä tapahtuneesta 
ärsykkeestä johtuen. Abu Said kertoi kuulleensa Allahin lähettilään (SAAS) 
sanoneen: Vesi (peseytyminen) on tarpeen siemennesteen (purkautumisen) jälkeen.&quot; 
(Kertonut Muslim.) </p>
<p>Umm Salama kertoi Umm Sulaimin sanoneen: &quot;Oi Allahin lähettiläs, Allah ei 
häpeä totuutta. Täytyykö naisen suorittaa ghusl, jos hän näki märän unen?&quot; Hän 
sanoi: &quot;Kyllä, jos hän voi nähdä eritteen.&quot; (Kertoneet al-Bukhari, Muslim ja 
muut.) </p>
<p>On joitakin muita seikkoja, jotka tulee myös ottaa huomioon: </p>
</font><strong><font SIZE="3">
<p>Osa 1, sivu 49c: Jos siemenneste purkautuu ilman minkääntyyppistä 
stimulaatiota (sairaudesta tai äärimmäisestä kylmyydestä johtuen) </p>
</font></strong><font FACE="Arial Unicode MS">
<p>Tällaisessa tapauksessa ghusl ei ole pakollinen. Ali kertoi profeetan (SAAS) 
sanoneen hänelle: &quot;Jos siemenneste purkautuu, tee ghusl.&quot; (Kertonut Abu Dawud.)
</p>
<p>Mujahid sanoi: &quot;Olimme kokoontuneina moskeijaan Ibn Abbasin seuralaisten 
(Tawusin, Said ibn Jubairin ja Ikriman) kanssa. Kun hän nousi seisomaan 
rukoillakseen, sisään tuli mies sanoen: Onko täällä joku, joka voi antaa 
laillisen päätöksen? Me sanoimme: Kysy kysymyksesi. Hän sanoi: Aina kun 
virtsaan, sen jälkeen tulee eritettä. Me kysyimme: Onko se sentyyppistä 
eritettä, josta lapset syntyvät? Hän sanoi: Kyllä. Me sanoimme: Sitten sinun on 
suoritettava ghusl. Mies poistui. Ibn Abbas kiiruhti lopettamaan rukouksensa, 
minkä jälkeen hän pyysi Ikrimaa tuomaan mies takaisin. Hän kääntyi meihin päin 
sanoen: Onko teidän päåtöksenne Allahin Kirjasta? Me sanoimme: Ei. Hän kysyi: 
Perustuuko se profeetan (SAAS) lausumille? Me sanoimme: Ei. No, mille sitten? Me 
sanoimme: Meidän mielipiteellemme. Hän sanoi: Tuon takia Allahin lähettiläs 
(SAAS) sanoi, että yksi oppinut mies on vaikeampi Saatanalle kuin tuhat 
jumalanpalvojaa. Mies tuli Ibn Abbasin luo, joka sanoi tälle: Kun se tapahtuu, 
johtuuko se silloin jostakin ärsytyksestä? Hän sanoi: Ei. Ibn Abbas kysyi: 
Tunnetko kehossasi minkäänlaista puutumisen tunnetta? Hän vastasi: En. Ibn Abbas 
sanoi silloin: Se johtuu kylmästä. Wudun tekeminen riittää.&quot; </p>
</font><strong><font SIZE="3">
<p>Osa 1, sivu 50: Jos jolla kulla on ollut märkä uni, mutta hän ei havaitse 
mitään merkkejä siemensyöksystä </p>
</font></strong><font FACE="Arial Unicode MS">
<p>Tässäkään tapauksessa ei ole tarvetta suorittaa ghuslia. Ibn al-Munzhir 
sanoi: &quot;Kaikki tuntemani ihmiset, jotka omaavat tietoa, ovat kanssani samaa 
mieltä tästä.&quot; Umm Salaman hadith mainitsi aiempia tätä tukevia lausumia. </p>
<p></p>
</font><strong><font SIZE="3">
<p>Osa 1, sivu 50a: </p>
</font></strong><font FACE="Arial Unicode MS">
<p>Jos joku herää unesta ja havaitsee kosteaa eritettä, mutta ei muista 
nähneensä märkää unta, ja tietää varmasti sen olevan siemennestettä, mitä hänen 
tulisi tehdä? Ollakseen varma hänen tulisi suorittaa ghusl. Mujahid ja Qatada 
sanoivat: Ei ole tarpeen suorittaa ghuslia, jos henkilö ei ole varma 
siemennesteestä, sillä hänen aiempi puhtauden tilansa ei pääty epävarmuuteen.</p>
<p></p>
</font><strong><font SIZE="3">
<p>Osa 1, sivu 50b: Jos mies puristaa penistään estääkseen siemensyöksyn </p>
</font></strong><font FACE="Arial Unicode MS">
<p>Sekään ei tee ghuslia välttämättömäksi. Tämä perustuu hadithiin, jonka mukaan 
ghusl on tarpeen, jos siemenneste voidaan nähdä. Jos henkilö taas kävelee eikä 
pysty kontrolloimaan siemensyöksyään, hänen on tehtävä ghusl.</p>
<p></p>
</font><strong><font SIZE="3">
<p>Osa 1, sivu 51: Siemennestettä vaatteissa rukouksen aikana </p>
</font></strong><font FACE="Arial Unicode MS">
<p>Jos mies ei tiedä, kuinka spermaa joutui hänen vaatteisiinsa, ja hän on jo 
rukoillut, tulisiko hänen suorittaa ghusl ja tehdä uudestaan kaikki rukouksensa 
siitä lähtien, kun hän heräsi unesta? Jos hän arvelee, että asia tapahtui ennen 
hänen viimeisintä untaan, hänen tulisi suorittaa uudelleen kaikki rukouksensa 
arvioidun siemensyöksynsä ajankohdan jälkeen. </p>
</font><strong><font SIZE="3">
<p>Osa 1, sivu 51a: Kahden ympärileikatun osan koskettaminen </p>
</font></strong><font FACE="Arial Unicode MS">
<p>Tämä viittaa penikseen ja vaginaan. Jos henkilön penis on käynyt sisällä 
hänen vaimonsa vaginassa, ghusl on pakollinen, vaikka siemensyöksyä ei olisikaan 
tapahtunut. Allah sanoo: &quot;If you are sexually impure, purify yourselves.&quot; 
Kommenttina aiheeseen ash-Shaifi sanoo: &quot;Arabian kielessä seksuaalinen 
epäpuhtaus seuraa millaista hyvänsä sukupuoliaktia riippumatta siitä, 
ejakuloituiko siemennestettä vai ei. Jos joku sanoo: Se ja se on sukupuolisesti 
epäpuhdas sen ja sen vuoksi, se viittaa kaikentyyppiseen yhtymiseen heidän 
välillään, vaikka ejakulaatiota ei olisikaan tapahtunut. Kukaan ei kiistä, että 
määrätyn rangaistuksen vaativa aviorikos on sukupuolista kanssakäymistä, vaikka 
siemensyöksyä ei olisi ollut.&quot; </p>
<p>Abu Huraira kertoi profeetan (SAAS) sanoneen: &quot;Jos joku istuu naisen neljän 
ruumiinosan välissä ja tekee ponnistuksen (on yhdynnässä), kylpeminen on 
pakollista (molemmille).&quot; (Kertoneet Ahmad ja Muslim.) </p>
<p>Said ibn al-Musayyab kertoi Abu Musa al-Asharin sanoneen Aishalle: &quot;Tahtoisin 
kysyä sinulta jotakin, mutta minua nolottaa.&quot; Hän sanoi: &quot;Kysy äläkä ujostele, 
sillä mina olen äitisi.&quot; Hän kysyi miehestä, joka oli yhdynnässä, mutta ei 
saanut siemensyöksyä. Hän sanoi, profeetalta (SAAS) kuulemansa perusteella: &quot;Jos 
kaksi ympärileikattua osaa yhdistyvät, ghusl on pakollinen.&quot; Tämän hadithin ovat 
kertoneet Ahmad ja Malik eri sanoin. Ei ole epäilystä siitä, että tällöin osan 
on mentävä toisen sisään; jos on kyse pelkästä kosketuksesta, ghusl ei ole 
pakollinen kummallekaan. Kaikki oppineet ovat tästä seikasta yksimielisiä. </p>
</font><strong><font SIZE="3">
<p>Osa 1, sivu 51b: Naiset ja heidän kuukautisensa </p>
</font></strong><font FACE="Arial Unicode MS">
<p>Kuukautisista ja synnytyksen jälkeisestä vuodosta Allah sanoo Koraanissa: 
&quot;…älkääkä lähestykö heitä, ennenkuin ovat puhdistuneet. Mutta kun he ovat 
puhdistuneet, käykää heidän luonaan, kuten Jumala on määrännyt.&quot; &quot; Allahin 
lähettiläs (SAAS) sanoi Fatima bint Abu Habishille: &quot;Älä rukoile kuukautistesi 
aikana. Kun ne ovat loppuneet, suorita ghusl ja rukoile.&quot;(Kertoneet al-Bukhari 
ja Muslim.) </p>
<p>Synnytyksen jälkeiseen verenvuotoon pätee sama sääntö, josta seuralaiset 
olivat yhtä mieltä. Jos nainen synnyttää eikä hänellä ole mitään verenvuotoa 
jälkeenpäin, jotkut oppineet sanovat, että hänen täytyy tehdä ghusl. Toiset taas 
sanovat, ettei se olisi tarpeen. Jälkimmäisestä kannasta ei ole kirjallisia 
todisteita.</p>
<p></p>
</font><strong><font SIZE="3">
<p>Osa 1, sivu 52: Kuolema </p>
</font></strong><font FACE="Arial Unicode MS">
<p>Muslimin kuoltua hänen ruumiinsa peseminen on välttämätöntä muslimien 
konsensuksen perusteella. Tätä selostetaan yksityiskohtaisemmin jäljempänä. </p>
</font><strong><font SIZE="3">
<p>Osa 1, sivu 52a: Ei-muslimin hyväksyttyä islamin </p>
</font></strong><font FACE="Arial Unicode MS">
<p>Uusien islamiin kääntyneiden täytyy suorittaa ghusl. Abu Huraira kertoi, että 
Thumama al-Hanafi vangittiin. Profeetta (SAAS) kulki hänen ohitseen ja sanoi: 
&quot;Mitä sanottavaa sinulla on puolestasi, oi Thumama?&quot; Hän sanoi: Jos tappaisitte 
minut, tappaisitte sukulaisen. Jos armahtaisitte minut (päästäisitte vapaaksi), 
olisin kiitollinen. Jos tahdotte rikkauksia (lunnaiksi), voimme antaa teille 
mitä haluatte.&quot; Profeetan (SAAS) seuralaiset pitivät lunnaita parhaana 
vaihtoehtona ja sanoivat: &quot;Mitä saisimme, jos surmaisimme hänet?&quot; Kerran kun 
profeetta (SAAS) taas kulki hänen ohitseen, hän lopulta hyväksyi islamin. 
Profeetta (SAAS) päästi hänet köysistä ja käski häntä menemään Abu Talhan 
puutarhaan tekemään ghusl. Hän suoritti ghuslin ja rukoili kaksi rakaa. 
Profeetta (SAAS) sanoi: &quot;Totisesti, veljestänne tuli hyvä muslimi.&quot; Tämän 
hadithin kertoi Ahmad. Tarinalle on lähde myös al-Bukharin ja Muslimin 
kertomuksissa. </p>
</font><strong><font SIZE="3">
<p>Osa 1, sivu 52b: Rukous Osa 1, sivu 52c: Kaaban ympäri kiertäminen </p>
</font></strong><font FACE="Arial Unicode MS">
<p>Perustelut tästä asiasta löytyvät kappaleesta, jossa kerrotaan, mitkä toimet 
edellyttävät puhdistautumista ennen niihin ryhtymistä. </p>
</font><strong><font SIZE="3">
<p>Osa 1, sivu 52d: Koraanin koskettaminen tai kantaminen </p>
</font></strong><font FACE="Arial Unicode MS">
<p>Seuralaiset olivat kaikki yhtä mieltä siitä, että on kiellettyä koskettaa tai 
kantaa Koraania ollessaan epäpuhtauden tilassa. Jotkut oikeusoppineet, kuten 
Dawud ibn Hazm, sallivat joko seksin tai kuukautisten takia fyysisesti 
epäpuhtaan henkilön koskettaa tai kantaa Koraania, eivätkä he näe siinä mitään 
pahaa. Hän tukeutuu siihen kahdessa Sahihissa olevaan hadithiin, jossa todetaan 
profeetan (SAAS) lähettäneen Herakliokselle kirjeen sanoen: &quot;Allahin, Armeliaan 
Armahtajan nimeen… »Te Pyhän kirjan omistajat, tulkaa yhteisymmärrykseen meidän 
kanssamme (uskonnon asiasta), että meillä olisi samoin kuin teilläkin, ettemme 
palvele muuta kuin ainoata Jumalaa emmekä aseta ketään Hänen rinnalleen, emmekä 
kukaan pidä toistamme herrana, (emme pidä herrana ketään muuta) paitsi Jumalaa.» 
Jos he kääntyvät pois, niin sanokaa: »Olkaa todistajina, että me olemme 
Jumalalle alamaisia!&quot; (al Imran 64). Ibn Hazm päättelee: &quot;Tämän kirjeen Allahin 
lähettiläs (SAAS) kirjoitti kristityille ja se sisälsi tuon jakeen, ja totta kai 
he koskettivat sitä.&quot; Oppineiden enemmistö vastaa hänelle toteamalla, että on 
sallittua koskettaa otteita Koraanista, joita on käytetty kirjeissä, kirjoissa, 
tafsirissa jne, koska sellaiset eivät ole Koraaneja, eikä sitä ole vahvistettu 
kielletyksi. </p>
</font><strong><font SIZE="3">
<p>Osa 1, sivu 53: Koraanin resitointi </p>
</font></strong><font FACE="Arial Unicode MS">
<p>Useimpien oppineiden mukaan henkilö, joka on fyysisesti epäpuhdas (seksin 
jälkeen tai kuukautisten takia), ei saa resitoida mitään osaa Koraanista. Tämä 
perustuu Alin hadithiin, jossa hän toteaa, että mikään ei pitänyt Allahin 
lähettilästä (SAAS) loitolla Koraanista, paitsi seksuaalinen epäpuhtaus. Tämän 
on kertonut luotettavien kertojien ryhmä. At-Tirmidhi luokitteli sen sahihiksi. 
Al-Hafiz sanoo teoksessa al-Fath: &quot;Jotkut väittävät joitakin sen kertojia 
heikoiksi. Mutta tosiasiassa se on luokkaa hassan ja se riittää todisteeksi.&quot; 
Hän kertoi myös: &quot;Näin Allahin lähettilään (SAAS) puhdistautuvan ja lausuvan 
katkelman Koraania, jonka jälkeen hän sanoi: Tämä on sellaista varten, joka ei 
ole yhdynnn jälkeisen epäpuhtauden tilassa. Jos joku on epäpuhdas, hän ei saa 
tehdä tätä, ei edes yhtä jaetta.&quot; Ahmad ja Abu Yala toistivat tämän hadithin 
näillä sanoilla. Niin kerrottuna, al-Haithami sanoo: &quot;Sen kertojat ovat 
luotettavia.&quot; Ash-Shaukani sanoo: &quot;Jos se kertomus on autenttinen, siinä on 
tarpeeksi todistetta, että se on kiellettyä.&quot; Ensimmäinen hadith ei kiellä sitä, 
sillä se vain toteaa, että hänellä ei ollut tapana lausua Koraania ollessaan 
seksuaalisesti epäpuhdas. Samantapaiset kertomukset eivät osoita sen olevan 
paheksuttua. Kuinka sitä siis voidaan käyttää todisteena siitä, että se on 
kiellettyä? Al-Bukhari, at-Tabarani, Dawud ja Ibn Hazm ovat sitä mieltä, että on 
sallittua seksuaalisen epäpuhtauden tilassa olevalle (tai kuukautisten aikana) 
resitoida Koraania. Al-Bukhari kertoo: &quot;Ibrahim sanoi: Ei ole mitään pahaa 
siinä, jos nainen kuukautisten aikana lausuu jakeen. Ibn Abbas ei nähnyt siinä 
väärää, jos seksuaalisesti epäpuhdas henkilö lausui Koraania. Profeetta (SAAS) 
toisti Allahin nimeä kaikissa tilanteissa.&quot;Ibn Hajrin kommenteissa tuosta 
teoksesta hän sanoo: &quot;Kertojalla (al-Bukharilla) ei ole yhtäkään autenttista 
hadithia, joka kieltäisi resitaation seksuaalisesti epäpuhtaalta tai naiselta 
kuukautisten aikana.&quot;Se kaikki, mitä tästä aiheesta on kerrottu, antaa meille 
tiedon siitä, vaikka tulkinnat eroavatkin.</p>
<p></p>
</font><strong><font SIZE="3">
<p>Osa 1, sivu 54: Moskeijassa oleskelu </p>
</font></strong><font FACE="Arial Unicode MS">
<p>Fyysisesti epäpuhtaan (sukupuolisesti tai kuukautisten takia) henkilön on 
kiellettyä oleskella moskeijassa. Aisha sanoi: &quot;Allahin lähettiläs (SAAS) 
huomasi, että hänen seuralaistensa koti oli käytännössä moskeijassa. Hän sanoi: 
Poistakaa kotinne moskeijasta. Sitten hän astui sisään moskeijaan, mutta ihmiset 
eivät tehneet mitään, toivoen Allahin antavan Muhammedille ilmestyksen siitä, 
että heidän käytöksensä oli sallittua. Kun hän taas lähti ulos, hän sanoi: 
Poistakaa kotinne moskeijasta, sillä ei ole sallittua naisen kuukautisten aikana 
tai seksuaalisesti epäpuhtaan henkilön olla moskeijassa.&quot; (Kertonut Abu Dawud.)
</p>
<p>Umm Salama kertoi profeetan (SAAS) tulleen moskeijan pihalle ja sanovan 
kovimmalla äänellään: &quot;Moskeija on poissuljettu naisilta kuukautisten aikana ja 
sukupuolisesti epäpuhtailta henkilöiltä.&quot; (Kertoneet Ibn Maja ja at-Tabarani.) 
Tällaiset henkilöt voivat kuitenkin kulkea moskeijan läpi, sillä Allah sanoo: 
&quot;Te, jotka uskotte, älkää käykö rukoilemaan ollessanne humalassa, ennenkuin 
tiedätte mitä sanotte, älkääkä tahraantuneina, ennenkuin olette peseytyneet, 
paitsi jos olette matkoilla.&quot; (An-Nisaa 43). Jubair sanoi: &quot;Eräs meistä kulki 
moskeijan läpi, vaikka hän oli epäpuhdas.&quot;(Kertoneet Ibn Abu Shaiba ja Said ibn 
Mansur kokoelmassaan Sunan.) Zaid ibn Aslam sanoi: &quot;Allahin lähettilään (SAAS) 
seuralaiset tapasivat kulkea moskeijan läpi ollessaan seksuaalisen epäpuhtauden 
tilassa.&quot; (Kertonut Ibn al-Munzhir.) Yazib ibn Habib kertoi seuralaisten oven 
avautuvan moskeijaan, ja heidän ollessaan seksuaalisesti epäpuhtaita, he eivät 
löytäneet vettä tai kulkureittiä veden äärelle, muutoin kuin moskeijan kautta. 
Sitten Allah lähetti ilmestyksen: &quot;... älkääkä tahraantuneina, ennenkuin olette 
peseytyneet, paitsi jos olette matkoilla...&quot; (Kertonut at-Tabari.) </p>
<p>Edellä olevia kertomuksia kommentoiden ash-Shaukani sanoo: &quot;Tarkoitus on niin 
selvä, että epäilykselle ei ole sijaa.&quot; Aisha sanoi: &quot;Profeetta (SAAS) sanoi 
minulle: Hae minulle vaatteeni moskeijasta. Minä sanoin: Minulla on kuukautiset. 
Hän sanoi: Kuukautisesi eivät ole sinun vallassasi.&quot; (Kertonut luotettavien 
ryhmä, paitsi al-Bukhari.) Maimuna sanoi: &quot;Allahin lähettiläs (SAAS) tuli usein 
yhteen huoneistamme, kun meillä oli kuukautiset, ja laittoi päänsä (vaimonsa) 
syliin ja lausui Koraania. Sitten joku meistä otti hänen vaatteensa ja vei ne 
moskeijaan, vaikka hänellä oli kuukautiset.&quot; (Kertoneet Ahmad ja an-Nasai. 
Kertomusta tukevat todisteet.) </p>
</font><strong><font SIZE="3">
<p>Osa 1, sivu 55: Asiat, joiden vuoksi on suositeltavaa tehdä ghusl </p>
</font></strong><font FACE="Arial Unicode MS">
<p>Tähän luokkaan kuuluvat asiat, joiden vuoksi suoritettu ghusl tuo palkinnon, 
mutta ei ole rangaistavaa, jos sitä ei suoriteta. Niitä ovat:</p>
<p></p>
</font><strong><font SIZE="3">
<p>Osa 1, sivu 55a: Ennen perjantairukousta </p>
</font></strong><font FACE="Arial Unicode MS">
<p>Muslimeja kehotetaan tekemään ghusl, ennen kuin he kokoontuvat 
perjantairukoukseen. Islamin laki vieläpä menee niin pitkälle, että määrää 
ghuslin tässä tilanteessa osana muslimiyhteisön yleistä puhtautta ja 
hygieenisyyttä. Abu Said kertoi profeetan (SAAS) sanoneen: &quot;Ghusl perjantaisin 
pakollinen (wajib) jokaiselle täysikasvuiselle, samoin kuin hammasharjan 
käyttäminen ja hajusteen laittaminen.&quot; (Kertoneet al-Bukhari ja Muslim.) </p>
<p>&quot;Pakollisen&quot; merkitys tässä on se, että se on erittäin suositeltavaa. Tämä 
tulkinta profeetan (SAAS) sanonnasta perustuu siihen, mitä al-Bukhari kuuli 
eräästä tapauksesta Ibn Umarilta hänen isästään: &quot;Eräänä päivänä Umar ibn 
al-Khattab seisoi puhumassa khutbaa, kun Uthman, eräs maahanmuuttajista ja 
auttajista, tuli sisään. Umar sanoi hänelle: Mikä aika nyt on? Hän sanoi: 
Minulla oli kiire, enkä voinut palata kotiin. Kun kuulin rukouskutsun, tein 
pelkästään tavallisen puhdistautumisen rukousta varten. Umar sanoi: Pelkän 
puhdistautumisenko, vaikka tiedät Allahin lähettilään (SAAS) määränneen meidät 
tekemään ghuslin?&quot; Ash-Shafi kommentoi tapausta seuraavasti: &quot;Uthman ei lähtenyt 
rukouksesta suorittamaan ghuslia, eikä Umar liioin määrännyt häntä tekemään 
niin. Tämä kuvastaa sitä, että seuralaiset tiesivät tämän määräyksen 
tottelemisen olevan vapaaehtoista. Se myös osoittaa sen olevan suositeltavaa.&quot;
</p>
<p>Muslim kertoi kuulleensa Abu Hurairalta, että profeetta (SAAS) sanoi: &quot;Se, 
joka suorittaa puhdistautumisen, menee sitten perjantairukoukseen ja kuuntelee 
tarkkaavaisesti, saa anteeksiannon siksi ajaksi, mikä on sen ja seuraavan 
perjantain välillä ja vielä kolmeksi päiväksi.&quot;Al-Qurtubi sanoo: &quot;Tämä hadith 
osoittaa ghuslin olevan suositeltava. Puhdistautumisen mainitseminen, sen 
palkitseminen ja hyväksyminen osoittaa pelkän wudun olevan riittävä.&quot;Ibn Hajr 
toteaa at-Talkhisissa: &quot;Se on yksi vahvimmista todisteista sen puolesta, että 
ghusl ennen perjantairukousta ei ole pakollinen. Toteamus sen suositeltavuudesta 
perustuu sille tosiasialle, että jos henkilö ei suorita ghuslia, se ei haittaa 
(hänen rukoustaan). Mutta jos toisia häiritsee hänen hikoilunsa ja paha haju 
hänen vaatteissaan ja kehossaan, ghuslista tulee välttämätön, ja sen 
suorittamatta jättäminen vähentää rukouksen palkkiota. Jotkut oppineet sanovan 
perjantain ghuslin olevan pakollinen, vaikka sen tekemättä jättäminen ei 
aiheuttaisi harmia (muille). He perustelevat tätä Abu Hurairan hadithilla, jonka 
mukaan profeetta (SAAS) sanoi: On jokaisen muslimin velvollisuus suorittaa ghusl 
joka seitsemäs päivä, pesemällä päänsä ja kehonsa.&quot; Al-Bukhari ja Muslim 
hyväksyvät hadithin sen ilmeisessä merkityksessä, ja hylkäävät ne, jotka ovat 
viimeksi mainitun (Abu Hurairan) hadithin vastaisia. </p>
<p>Perjantain ghuslin aika on aamunkoiton ja perjantairukouksen välisenä aikana. 
On suositeltavaa suorittaa se juuri ennen moskeijaan lähtöä. Jos henkilö 
menettää wudunsa tämän jälkeen, hänelle riittää pelkkä uusi puhdistautuminen 
(hänen ei tarvitse suorittaa ghuslia uudelleen). </p>
<p>Al-Athram sanoo: &quot;Kuulin Ahmadilta kysyttävän, että jos henkilö suoritti 
ghuslin ja sitten menetti sen, oliko normaali puhdistautuminen riittävä hänelle. 
Hän sanoi: Kyllä, enkä ole kuullut tästä mitään sellaista, joka menisi Ibn Abzin 
hadithin edelle.&quot; Ahmad viittasi tässä hadithiin, jonka kertoi Ibn Abzi Shaiba 
(kertojaketju on sahih Abdurahman ibn Abzin kuultua sen isältään, joka oli 
seuralainen). Hän teki ghuslin perjantairukousta varten, ja hänen puhtautensa 
peruuntui. Sitten hän suoritti normaalin puhdistautumisen eikä uusinut 
ghusliaan. Ghuslin aika loppuu rukoukseen. Jos henkilö suorittaa ghuslin 
rukouksen jälkeen, se ei ole perjantairukouksen ghusl, ja henkilö ei tällöin 
noudata profeetan (SAAS) määräystä. Ibn Umar kertoi profeetan (SAAS) sanoneen: 
&quot;Ennen kuin tulette perjantairukoukseen, teidän tulee suorittaa ghusl. (Kertonut 
luotettavien ryhmä.) Muslimi sanoo: Kun joku teistä tahtoo saapua 
perjantairukoukseen, hänen tulee tehdä ghusl.&quot;Ibn Abdul-Barr sanoi, että tästä 
on yksimielisyys.</p>
<p></p>
</font><strong><font SIZE="3">
<p>Osa 1, sivu 56: Ghuslin suorittaminen Iid-rukouksia varten </p>
</font></strong><font FACE="Arial Unicode MS">
<p>Oppineet myös kehottavat muslimeja tekemään ghuslin Iid-rukouksia varten, 
vaikka tätä tukemassa ei olekaan autenttista hadithia. Al-Badr alMunirissa 
sanotaan: &quot;Hadith ghuslin suorittamisesta Iidejä varten on heikko. Mutta on 
luotettavia seuralaisten kertomuksia tästä aiheesta.&quot; </p>
<p></p>
</font><strong><font SIZE="3">
<p>Osa 1, sivu 56a: Ghusl ruumiin pesemisen jälkeen </p>
</font></strong><font FACE="Arial Unicode MS">
<p>Monien oppineiden mielestä ghuslin suorittaminen on suositeltavaa myös 
henkilölle, joka on pessyt ruumista. Abu Huraira kertoi profeetan (SAAS) 
sanoneen: &quot;Sen, joka on pessyt ruumista, on tehtävä ghusl, ja sen, joka on 
kantanut häntä, on tehtävä wudu.&quot; (Kertoneet Ahmad, Abu Dawud, at-Tirmidhi, 
an-Nasai, Ibn Maja ja muut.) Kuitenkin tästä hadithista on esitetty jonkin 
verran kritiikkiä. Ali ibn al-Madani, Ahmad, Ibn al-Munzhir, ar-Rafi ja muut 
sanovat: &quot;Hadith-oppineet eivät ole luokitelleet mitään tästä aiheesta 
autenttiseksi.&quot; Mutta Ibn Hajr lainaa at-Tirmidhiä ja Ibn Hibbania: &quot;At-Tirmidhi 
sanoi sen olevan hassan ja Ibn Hibban nimesi sen sahihiksi. Ja useiden 
ketjujensa perusteella se mitä todennäköisimmin on hassan. An-Nawawi kiistää 
voimakkaasti sen, mitä at-Tirmidhi sanoi.&quot; Azh-Zhahabi sanoi: &quot;Tämän hadithin 
kertojaketjut ovat vahvemmat kuin monet hadithien ketjut, joista oppineet 
kiistelevät.&quot; Hadithin määräys on suosituksen luonteinen, sen perusteella, mitä 
Umarin on kerrottu sanoneen: Meillä oli tapana pestä kuolleita. Jotkut meistä 
tekivät sitten ghuslin ja jotkut eivät.&quot; (Kertonut al-Khatib sahihilla 
ketjulla.) Kun Asma bint Umaish pesi kuolleen aviomiehensä Abu Bakr as-Siddiqin 
ruumiin, hän kysyi oliko paikalla ketään maastamuuttajia, ja sanoi: Tänään on 
erittäin kylmä ja mina paastoan. Onko minun tehtävä ghusl? He sanoivat: Ei.&quot; 
(Kertonut Malik.) </p>
</font><strong><font SIZE="3">
<p>Osa 1, sivu 57: Ghuslin suorittaminen hajjia varten </p>
</font></strong><font FACE="Arial Unicode MS">
<p>Oppineiden mukaan on myös suositeltavaa, että pyhiinvaellukselle tai umralle 
lähtijä suorittaa ghuslin. Zaid ibn Thabit kertoi nähneensä Allahin lähettilään 
(SAAS), hänen aikoessaan lähteä hajjille, tekevän ghuslin. (Kertoneet 
ad-Daraqutni, al-Baihaqi ja at-Tirmidhi, jotka sanoivat sen olevan hassan. 
As-Usaili piti sitä heikkona.) </p>
</font><strong><font SIZE="3">
<p>Osa 1, sivu 57a: Ghuslin suorittaminen saavuttaessa Mekkaan </p>
</font></strong><font FACE="Arial Unicode MS">
<p>On suositeltavaa, että se, joka haluaa mennä Mekkaan, tekee ghuslin. On 
kerrottu, että Ibn Umar Mekkaan matkatessaan vietti yön Tawassa, ja meni Mekkaan 
päivän aikana. Hän mainitsi profeetan (SAAS) myös tehneen niin. (Kertoneet 
al-Bukhari ja Muslim.) Ibn al-Munzhir sanoi: &quot;Kaikki oppineet sanovat olevan 
suositeltavaa suorittaa ghusl ennen Mekkaan saapumista, mutta jos henkilö ei tee 
sitä, ei hänen ole sovitettava sitä mitenkään. Useimmat heistä sanovat normaalin 
puhdistautumisen olevan riittävä.</p>
<p></p>
</font><strong><font SIZE="3">
<p>Osa 1, sivu 57b: Ghuslin suorittaminen Arafah-vuorella </p>
</font></strong><font FACE="Arial Unicode MS">
<p>Tämä on suositeltavaa, kun pysähdytään siellä hajjin aikana. Malik ibn Nafa 
kertoi Ibn Umarilla olleen tapana tehdä niin ennen hajjille lähtöä, Mekkaan 
saapuessaan ja Arafahilla pysähtyessään.</p>
<p></p>
</font><strong><font SIZE="3">
<p>Osa 1, sivu 57c: Aikomus</p>
</font></strong><font FACE="Arial Unicode MS">
<p>Tämä tarkoittaa palvontatekojen erottamista tavallisista toimista. Aikomus on 
vain sydämessä, eikä sitä pitäisi lausua ääneen, sillä se merkitsisi uudistusta 
uskonnossa. </p>
</font><strong><font SIZE="3">
<p>Osa 1, sivu 58: Kaikkien ruumiinosien peseminen </p>
</font></strong><font FACE="Arial Unicode MS">
<p>Tämä perustuu seuraavaan: Allah sanoo: &quot;If you are sexually impure, cleanse 
yourselves,&quot; eli suorittakaa ghusl, ja: &quot; He kysyvät sinulta, Muhammed, miten on 
meneteltävä naisen kuukautispuhdistuksen aikana. Sano: »Se on heidän 
pahoinvointinsa; karttakaa siis naisia puhdistuksen aikana älkääkä lähestykö 
heitä, ennenkuin ovat puhdistuneet,&quot; eli kunnes he ovat tehneet ghuslin. Todiste 
siitä, että puhdistautuminen tässä tarkoittaa ghuslia, on seuraavassa jakeessa: 
&quot; Te, jotka uskotte, älkää käykö rukoilemaan ollessanne humalassa, ennenkuin 
tiedätte mitä sanotte, älkääkä tahraantuneina, ennenkuin olette peseytyneet 
(taghtasilu).&quot; Tämä osoittaa, että tarkoitetaan ghuslia, koko vartalon pesua.
</p>
<p></p>
</font><strong><font SIZE="3">
<p>Osa 1, sivu 58a: Kuinka ghusl suoritetaan </p>
</font></strong><font FACE="Arial Unicode MS">
<p>Profeetan (SAAS) käytännön mukaisesti oikea tapa suorittaa ghusl on seuraava:
</p>
<p>-1- pese molemmat kädet kolmasti, </p>
<p>-2- pese penis, </p>
<p>-3- tee täydellinen puhdistautuminen (kuten tehdään rukousta varten – 
profeetta (SAAS) tapasi jättää jalkojen pesemisen viimeiseksi ghuslissa, jos hän 
käytti saavia, jne), </p>
<p>-4- hieroa hiukset vedellä kolme kertaa, antaen veden ulottua hiusten juuriin 
asti, </p>
<p>-5- kaataa vettä koko vartalolle, ensin oikea puoli ja sitten vasen, pestä 
kainalonalukset, korvien sisäpuolet, navan sisäpuoli, varpaiden välit ja kaikki 
ruumiinosat, jotka voi helposti hangata puhtaiksi. Tämä perustuu Aishan 
kertomukseen: &quot;Kun profeetta (SAAS) kylpi sukupuoliaktin jälkeen, hän aloitti 
aina pesemällä kätensä. Sitten hän valutti vettä oikeasta kädestä vasempaan 
käteensä ja pesi sukupuolielimensä, suoritti puhdistautumisen rukousta varten, 
ja otti sitten vähän vettä ja haroi sormillaan hiustensa juuria, kunnes tunsi 
ihon olevan märkä, sitten kaatoi vettä päähänsä kolme kertaa ja sen jälkeen 
lopulle vartalolleen. (Kertoneet al-Bukhari ja Muslim.) Yhdessä kertomuksessa 
sanotaan: &quot;Hän hankasi päätään käsillään, kunnes oli varma, että vesi oli 
ulottunut hänen päänahkaansa, ja sitten hän kaatoi vettä päälleen kolme kertaa.&quot; 
On myös kerrottu Aishan sanoneen: &quot;Kun profeetta suoritti ghuslin sukupuoliaktin 
jälkeen, hän pyysi tuomaan vähän vettä, jota hän kaatoi oikeaan käteensä 
pestäkseen oikean puolen päästään ja sitten vasemman. Sitten hän otti vettä 
molemmin käsin ja kaatoi sen päähänsä.&quot; Maimuna sanoi: &quot;Laitoin valmiiksi vettä 
Allahin lähettiläälle (SAAS) hänen tehdäkseen ghuslin. Hän pesi kätensä kaksi 
tai kolme kertaa ja sitten kaatoi vettä oikeasta kädestä vasempaansa ja pesi 
yksityiset osansa, pyyhki kätensä maahan, huuhtoi suunsa ja sieraimensa, pesi 
kasvonsa ja kätensä, pesi päänsä kolme kertaa, kaatoi vettä vartalolleen ja 
lopuksi siirtyi paikaltaan ja pesi jalkansa. Toin hänelle pyyhkeen, mutta hän ei 
ottanut sitä, sillä hän pyyhki veden pois käsillään.&quot; (Kertonut luotettavien 
ryhmä.) </p>
</font><strong><font SIZE="3">
<p>Osa 1, sivu 59: Naisten ghusl </p>
</font></strong><font FACE="Arial Unicode MS">
<p>Nainen suorittaa ghuslin aivan kuten mieskin, paitsi että jos hänellä on 
palmikoidut hiukset, hänen ei tarvitse avata niitä, edellyttäen, että vesi 
pääsee hiusten juuriin asti. Umm Salama sanoi: &quot;Oi Allahin lähettiläs (SAAS), 
mina olen nainen, jolla on tiukasti päätä myöten palmikoidut hiukset. Täytyykö 
minun avata palmikot tehdäkseni ghuslin sukupuoliaktin jälkeen?&quot; Hän sanoi: Ei, 
riittää kun ammennat kolme kourallista vettä päähäsi ja sitten lopulle 
vartalollesi. Tämän tehtyäsi olet puhdistautunut.&quot;(Kertoneet Ahmad, Muslim ja 
at-Tirmidhi, joka sanoi sen olevan hassan sahih.) Ubaid ibn Umair kertoi Aishan 
saaneen selville, että Abdullah ibn Amr määräsi naiset avaamaan palmikkonsa 
(ghuslia varten). Hän huomautti: &quot;On hämmästyttävää, että Ibn Amr määrää naiset 
avaamaan palmikkonsa ghuslia varten. Miksei hän määrää heitä ajelemaan päänsä? 
Minä ja Allahin lähettiläs (SAAS) kylvimme samasta astiasta ja kaikki mitä tein 
oli, että kaadoin kolme kourallista vettä päähäni.&quot; (Kertoneet Ahmad ja Muslim.)
</p>
<p>On suositeltavaa, että ghuslia suorittava nainen, joka puhdistautuu 
kuukautisista tai synnytyksen jälkeisestä verenvuodosta, ottaa vähän myskiin tai 
hajuveteen kastettua pumpulia ja pyyhkii sillä vuodon jäljet. Tämä poistaa 
kuukautisveren pahan tuoksun. Aisha kertoi: &quot;Asma bint Yazid kysyi Allahin 
lähettiläältä (SAAS) ghuslista kuukautisten loputtua. Hän sanoi: &quot;Hänen tulisi 
käyttää vettä, johon on sekoitettu lootuspuun lehtiä ja puhdistaa itsensä. 
Sitten hänen tulisi kaataa vettä päähänsä ja hangata sitä hyvin, kunnes se 
ulottuu hiusjuuriin asti, jonka jälkeen hänen tulisi kaataa vettä päälleen. 
Jälkeenpäin hänen pitäisi ottaa myskillä hajustettu pumpulinpalanen ja puhdistaa 
itsensä sillä.&quot; Asma kysyi: Kuinka hänen pitäisi puhdistaa sillä itsensä? Hän 
sanoi: Ylistys olkoon Allahille, hänen tulisi puhdistaa sillä itsensä. Aisha 
sanoi hiljaisella äänellä, että hänen tulisi käyttää sitä vuodon kohtaan. Asma 
kysyi sitten kylpemisestä yhdynnän jälkeen. Hän sanoi: Hänen tulisi ottaa vettä 
ja puhdistaa itsensä tai suorittaa wudu, kaataa vettä päähänsä ja hangata sitä, 
kunnes vesi ulottuu hänen hiusjuuriinsa, ja sitten hänen pitäisi kaataa vettä 
päälleen.&quot; Aisha huomautti: &quot;Kuinka hyviä ovatkaan auttajien naiset, kun edes 
ujous ei estä heitä oppimasta uskontoaan.&quot; (Kertonut luotettavien ryhmä, paitsi 
at-Tirmidhi.) </p>
</font><strong><font SIZE="3">
<p>Osa 1, sivu 60: Ghusliin liittyviä kysymyksiä </p>
</font></strong><font FACE="Arial Unicode MS">
<p>Yhden ghuslin suorittaminen riittää sekä kuukautisten että sukupuolisen 
epäpuhtauden takia, tai sekä perjantairukouksen että Iid-rukouksen takia tai 
sekä sukupuolisen epäpuhtauden että perjantairukouksen takia, jos henkilöllä on 
aikomus molempiin. Tämä perustuu profeetan sanontaan: &quot;Kaikki teot perustuvat 
aikomukselle.&quot; </p>
<p>Jos henkilö suoritti yhdynnän jälkeisen ghuslin, mutta ei tehnyt wudua, ghusl 
on riittävä. Aisha sanoi: &quot;Allahin lähettiläs (SAAS) ei suorittanut wudua 
ghuslin jälkeen.&quot; Ibn Umar sanoi miehelle, joka kertoi tehneensä wudun ghuslin 
jälkeen: &quot;Sinä menit liian pitkälle.&quot; Abu Bakr ibn al-Arabi sanoi: &quot;Oppineiden 
kesken ei ole mielipide-eroja siitä, että puhdistautuminen rukousta varten 
lankeaa ghuslin luokkaan. Jos aikomus oli poistaa sukupuolinen epäpuhtaus, 
siihen sisältyvät myös pienemmät epäpuhtaudet, sillä se minkä sukupuolinen 
epäpuhtaus estää, on suurempaa kuin mitä pienemmät epäpuhtaudet estävät. 
Pienempi lankeaa suuremman alaisuuteen ja suuremman aikomus on riittävä. &quot; 
Yhdynnän jälkeisen epäpuhtauden tilassa olevalle henkilölle tai naiselle 
kuukautisten aikana on sallittua poistaa ihokarvojaan, leikata kynsiään, mennä 
ostoksille jne. ilman aihetta moitteeseen. Ata sanoi, että sellainen henkilö voi 
olla kupattavana sekä leikata kynsiään ja hiuksiaan, ja tämä on sallittua, 
vaikka hän ei olisi suorittanut normaalia puhdistautumista rukousta varten. 
(Kertonut al-Bukhari.) </p>
<p>Yleiseen kylpylään voi mennä, kunhan henkilö kätkee yksityiset osansa eikä 
katsele muiden yksityisiä osia. Ahmad sanoo: &quot;Jos tiedät kaikkien muiden 
kylpylässä käyttävän lannevaatetta, voit mennä sinne. Jos ei, niin älä mene.&quot; 
Profeetta (SAAS) sanoi: &quot;Miehen ei pidä katsoa toisen miehen yksityisiä osia, 
eikä naisen pidä katsoa toisen naisen yksityisiä osia.&quot; Ei ole mitään pahaa 
Allahin nimen mainitsemisessa yleisissä kylpylöissä, koska Allahin nimen 
mainitseminen kaikissa tilanteissa on hyväksi, sillä mikään teksti ei sitä 
kiellä. Allahin lähettiläs (SAAS) muisteli Allahia kaikissa olosuhteissa. </p>
<p>Ei ole moitittavaa siinä, jos kuivaa itsensä pyyhkeeseen tai muuhun 
kankaaseen wudun tai ghuslin jälkeen kesällä tai talvella. </p>
<p>Miehelle on sallittua käyttää naiselta jäänyttä vettä ja päinvastoin. Tämä on 
johdettu siitä, että heille on sallittua suorittaa ghusl samasta vesiastiasta. 
Ibn Abbas kertoi joidenkin profeetan (SAAS) vaimoista tehneen ghuslin yhdestä 
vesiastiasta. Profeetta (SAAS) tuli ja suoritti ghuslin siitä. He sanoivat 
hänelle: &quot;Me olimme sukupuolisesti epäpuhtaita.&quot; Hän sanoi: &quot;Vedestä ei tule 
epäpuhdasta.&quot;(Kertoneet Ahmad, Abu Dawud, an-Nasai and at-Tirmidhi, joka sanoi 
sen olevan hassan sahih). Aishalla oli tapana peseytyä Allahin lähettilään 
(SAAS) kanssa samasta astiasta, heidän ottaessa vettä vuorotellen, kunnes hän 
(SAAS) sanoi: Jätä minullekin, jätä minullekin.&quot; </p>
<p>Ei ole sallittua kylpeä alasti ihmisten nähden. On kiellettyä paljastaa 
yksityiset osansa. Jos ne peitetään jollakin vaatteella, se on sallittua. 
Allahin lähettiläs (SAAS) tapasi peittää Fatiman verholla tämän suorittaessa 
ghuslia. Jos henkilö tekee ghuslin alasti kaukana muista ihmisistä, se ei ole 
kiellettyä. Profeetat Muusa (Mooses) ja Ayyub (Job) tekivät niin, kuten 
al-Bukhari, Ahmad ja an-Nasai ovat kertoneet. </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
