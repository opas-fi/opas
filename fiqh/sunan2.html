<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
<meta name="GENERATOR" content="Microsoft FrontPage 5.0">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><strong>
<p>Osa 1, sivu 164: Rukouksen sunna. Muistelemisen ja pyyntörukousten sanat 
taslimin jälkeen </p>
</strong><font FACE="Arial Unicode MS">
<p>Henkilön on sunna käyttää muisteluun ja pyytämiseen niitä sanoja, joita 
profeetan (SAAS) on kerrottu käyttäneen. Monista kertomuksista mainittakoon 
seuraavat: </p>
<p>-1- Thauban kertoi: &quot;Kun profeetta (SAAS) lopetti rukouksensa, hän etsi 
Allahin anteeksiantoa ja sanoi sitten: ‘Oi Allah, Sinä olet rauha ja rauha on 
Sinulta. Sinä olet täydesti hyvä, Oi Ylistetty ja Kunnioitettu.&quot; Tämän on 
kertonut &quot;ryhmä&quot;, paitsi al-Bukhari. Muslimilla on lisäys: &quot;Walid sanoi: ‘Kysyin 
al-Auzailta: Kuinka hän etsi Allahin anteeksiantoa? Hän sanoi: Sanomalla &quot;Etsin 
Allahin anteeksiantoa, etsin Allahin anteeksiantoa, etsin Allahin 
anteeksiantoa.&quot; </p>
<p>-2- Eräänä päivänä profeetta (SAAS) otti Muazh ibn Jabalia kädestä ja sanoi 
hänelle: &quot;Oi Muazh, rakastan sinua.&quot; Muazh vastasi: &quot;Uhrattakoon isäni ja äitini 
puolestasi, oi Allahin lähettiläs, rakastan sinua.&quot; Sitten profeetta (SAAS) 
sanoi: &quot;Neuvon sinua, oi Muazh, sano jokaisen rukouksen lopuksi: ’Oi Allah, auta 
minua muistamaan Sinua, kiittämään Sinua, ja tekemään täydelliseksi Sinun 
palvontasi.&quot; Tämän ovat kertoneet Ahmad, Abu Dawud, an-Nasai, Ibn Khuzaima, Ibn 
Hibban ja al-Hakim, joka sanoi sen olevan sahih al-Bukharin ja Muslimien 
kriteerien mukaan. Abu Huraira kertoi Allahin lähettilään (SAAS) sanoneen: 
&quot;Yritätkö tehdä parhaasi pyyntörukouksessa? Sano sitten: ’Oi Allah, auta meitä 
muistelemaan Sinua, antamaan Sinulle kiitoksemme ja täydellistämään Sinun 
palvontasi.&quot; </p>
<p>-3- Abdullah ibn Zubair kertoi: &quot;Kun profeetta (SAAS) teki taslimin rukouksen 
lopussa, hän sanoi: ‘Ei ole muuta jumalaa kuin Allah Yksin. Hänellä ei ole 
kumppania, Hänelle kuuluu herruus ja Hänen on ylistys. Hänellä on valta kaikkien 
asioiden yli. </p>
<p>Ei ole muuta mahtia eikä voimaa kuin Allah. Emme palvo kuin Häntä. Hänelle 
kuuluu varallisuus, kunnia ja paras ylistys. Ei ole muuta jumalaa kuin Allah, ja 
uskonto on vilpittömästi Hänelle, vaikka uskottomat sitä inhoavat.&quot; (Kertoneet 
Ahmad, al-Bukhari ja Muslim. ) </p>
<p>-4- Al-Mughira ibn Shuba kertoi, että profeetalla (SAAS) oli tapana sanoa 
jokaisen pakollisen rukouksen lopussa: &quot;Ei ole muuta jumalaa kuin Allah, Yksin. 
Hänellä ei ole kumppania. Hänen on herruus ja ylistys. Hänellä on valta kaikkien 
asioiden ylitse. Oi Allah, kukaan ei voi pidättää sitä, minkä Sinä olet suonut 
eikä kukaan voi antaa sitä, minkä Sinä olet pidättänyt. Omaisuus ei hyödytä 
haltijaansa Sinua vastaan.&quot; (Kertoneet Ahmad, al-Bukhari ja Muslim.) </p>
<p>-5- Abu Umama kertoi profeetan (SAAS) sanoneen: &quot;Ketään, joka resitoi 
valtaistuimen jakeen 244 suurasta al-Baqara joka rukouksen lopussa, ei mikään 
estä astumasta Paratiisiin, paitsi että (hänen) on kuoltava (ensin).&quot; (Kertoneet 
an-Nasai ja at-Tabarani.) </p>
<p>Ali kertoi profeetan (SAAS) sanoneen: &quot;Jokainen, joka lausuu valtaistuimen 
jakeen jokaisen pakollisen rukouksen lopuksi (jälkeen), on Allahin suojeluksessa 
seuraavaan rukoukseen saakka.&quot; Tämän on kertonut at-Tabarani ja sen ketju on 
hasan. </p>
<p>-6- Abu Huraira kertoi profeetan (SAAS) sanoneen: &quot;Joka ylistää Allahia 
jokaisen rukouksen jälkeen kolmekymmentä kolme kertaa, kiittää Allahia 
kolmekymmentä kolme kertaa ja vahvistaa Allahin suuruutta kolmekymmentä kolme 
kertaa ja sanoo sitten: ’Ei ole muuta jumalaa kuin Allah, Yksin. Hänellä ei ole 
kumppania. Hänen on herruus ja Hänen on ylistys ja Hänellä on valta kaikkien 
asioiden ylitse’, saa anteeksi, vaikka hänen syntinsä olisivat yhtä runsaat kuin 
meren vaahto.&quot; (Tämän ovat kertoneet Ahmad, al-Bukhari, Muslim ja Abu Dawud.)
</p>
<p>-7- Kaab ibn Ajra kertoi profeetan (SAAS) sanoneen: &quot;On joitakin sanontoja, 
jotka, jos henkilö lausuu ne jokaisen pakollisen rukouksen lopussa, häntä ei 
torjuta. (Niitä ovat) Allahin ylistäminen kolmekymmentä kolme kertaa, Allahin 
kiittäminen kolmekymmentä kolme kertaa ja Hänen suuruutensa vahvistaminen 
kolmekymmentä neljä kertaa.&quot; (Kertonut Muslim.) </p>
<p>-8- Sumayy kertoi kuulleensa Abu Salehilta Hurairan valtuuttamana, että 
köyhät maastamuuttajat menivät Allahin lähettilään (SAAS) luo ja sanoivat: 
&quot;Rikkaat ovat saaneet korkeat asteet ja ikuiset palkkiot.&quot; Profeetta sanoi: 
&quot;Miksi niin?&quot; He sanoivat: &quot;He rukoilevat kuten me ja he paastoavat kuten me. 
(Mutta) he antavat almuja ja me emme anna almuja. He vapauttavat orjia ja me 
emme vapauta orjia&quot; Allahin lähettiläs (SAAS) sanoi heille: &quot;Opettaisinko teille 
jotakin, jonka avulla voitte saavuttaa ne, jotka ovat ohittaneet teidät, jonka 
avulla voitte ohittaa ne, jotka tulevat jälkeenne ja kukaan ei tule olemaan 
teitä parempi, paitsi jos hän tekee kuten te?&quot; He sanoivat: &quot;Kernaasti, oi 
Allahin lähettiläs.&quot; Hän sanoi heille: &quot;Ylistäkää Allahia kolmekymmentä kolme 
kertaa, kiittäkää Häntä kolmekymmentä kolme kertaa ja vahvistakaa Hänen 
suuruuttaan kolmekymmentä neljä kertaa.&quot; Niin palasin Abu Salehin luo ja kerroin 
hänelle, mitä he olivat sanoneet. Hän tarttui käteeni ja sanoi: ’Allahu akbar, 
subhaan Allah, al-hamdu lillah, Allahu akbar, subhaan Allah, al-hamdu lillah...’ 
kunnes niitä kaikkia oli kolmekymmentä kolme.&quot; (Kertoneet al-Bukhari ja Muslim.)
</p>
<p>-9- Profeetta (SAAS) tapasi sanoa kaikkia seuraavia kaksikymmentä viisi 
kertaa: Subhaan Allah, al-hamdu lillah, Allahu akbar ja La ilaha illa Allah, wa 
ashadu anna la sharika lahu. Lahu al-mulk wa lahu al-hamd wa huwa ala kulli 
shaian qadir (Ei ole muuta jumalaa kuin Allah, Yksin. Hänellä ei ole kumppania. 
Hänen on herruus, Hänen on ylistys ja Hänellä on valta kaikkien asioiden 
ylitse.) </p>
<p>-10- Abdullah ibn Amr kertoi profeetan (SAAS) sanoneen: &quot;On kaksi piirrettä, 
jotka, jos henkilö noudattaa niitä, aiheuttavat hänelle pääsyn Paratiisiin. Ne 
ovat helppoja tekoja, mutta hyvin harvat suorittavat ne.&quot; Ihmiset sanoivat: 
&quot;Mitä ne ovat, oi Allahin lähettiläs?&quot; He sanoivat: &quot;Kiittää Allahia, todistaa 
Hänen suuruuttaan ja ylistää Häntä jokaisen pakollisen rukouksen lopussa kutakin 
kymmenen kertaa. Mennessään vuoteeseen henkilön tulee ylistää Allahia, kiittää 
Häntä ja vahvistaa Hänen suuruuttaan kutakin sata kertaa. Nuo ovat kaikkiaan 
vain 250 kielen tekoa, mutta silti ne ovat painoarvoltaan kuin 2500. Tekeekö 
kukaan teistä 2500 syntiä yhden päivän ja yön aikana?&quot; He kysyivät: &quot;Kuinka noin 
helppoja tekoja tekevät niin harvat?&quot; Hän sanoi: &quot;Saatana tulee rukoilevan luo 
hänen rukouksensa aikana ja muistuttaa häntä siitä ja siitä tarpeesta, ja hän 
jättää sanomatta (yllä mainitun). Hän tulee ihmisen luo vuoteeseen ja saa hänet 
nukkumaan, niin ettei hän voi sanoa niitä.&quot; Abdullah sanoi: &quot;Olen nähnyt Allahin 
lähettilään laskevan niitä sormillaan.&quot; Tämän ovat kertoneet Abu Dawud ja 
at-Tirmidhi, joka sanoi sen olevan hasan sahih.) </p>
<p>-11- Alilta on kerrottu, että hän ja Fatima pyysivät palvelijaa helpottamaan 
työtään. Profeetta (SAAS) kieltäytyi ja sanoi Fatimalle: &quot;Kerronko sinulle 
jostain paremmasta, kuin se mitä pyysitte?&quot; He sanoivat: &quot;Totta kai.&quot; Hän sanoi: 
&quot;Nämä ovat sanat, jotka Gabriel, rauha hänelle, opetti minulle. Ylistäkää 
Allahia jokaisen rukouksen lopussa kymmenen kertaa, kiittäkää Häntä kymmenen 
kertaa ja vahvistakaa Hänen suuruuttaan kymmenen kertaa. Kun menette nukkumaan, 
ylistäkää Allahia kolmekymmentä kolme kertaa, kiittäkää Häntä kolmekymmentä 
kolme kertaa ja vahvistakaa Hänen suuruuttaan kolmekymmentä neljä kertaa.&quot; Ali 
sanoi: &quot;Kautta Allahin, en koskaan jättänyt tekemättä sitä, minkä Allahin 
lähettiläs opetti meille.&quot; </p>
<p>-12- Abdurahman ibn Ghanim kertoi Allahin lähettilään (SAAS) sanoneen: 
&quot;Jokainen, joka sanoo ‘Ei ole muuta jumalaa kuin Allah, Yksin. Hänellä ei ole 
kumppania. Hänen on herruus ja Hänelle kiitos. Hänen kädessään on kaikki hyvä. 
Hän antaa elämän ja kuoleman, ja Hänellä on valta kaikkien asioiden ylitse’ 
kymmenen kertaa auringonlaskun ja aamunkoiton rukousten jälkeen ennen nousemista 
ja lähtemistä, saa kirjoitetuksi itselleen jokaista toistoa kohti kymmenen hyvää 
tekoa ja pois pyyhityksi kymmenen pahaa tekoa. Häntä myös korotetaan kymmenen 
astetta, suojellaan kaikilta juonilta ja kirotulta Saatanalta. Mikään synti ei 
koidu hänen turmiokseen, paitsi epäjumalten palvominen, ja hän tulee olemaan 
henkilö, jolla on parhaat teot ja jonka ohittaa vain sellainen, joka tekee 
enemmän ja sanoo enemmän kuin hän.&quot; Tämän ovat kertoneet Ahmad ja at-Tirmidhi, 
mutta ilman lausetta &quot;Hänen kädessään on kaikki hyvä.&quot; </p>
<p>-13- Muslim ibn al-Harith kertoi isänsä sanoneen: &quot;Allahin lähettiläs (SAAS) 
sanoi minulle: ‘Kun rukoilet aamurukouksen ja ennen kuin puhut kenellekään, sano 
’Oi Allah, etsin Sinusta turvaa Helvetin tulelta’ seitsemän kertaa. Jos kuolisit 
tuona päivänä, Allah kirjaa sinulle turvan Helvetin tulta vastaan. Kun rukoilet 
auringonlaskun rukouksen, sano ennen kuin puhut kenellekään ’Oi Allah, pyydän 
sinulta Paratiisia’ ja ’Oi Allah, etsin Sinusta turvaa Helvetin tulelta’ 
seitsemän kertaa. Jos kuolisit tuona yön, Allah kirjaa sinulle suojan Helvetin 
tulelta.&quot; (Kertoneet Ahmad ja Abu Dawud.) </p>
<p>-14- Al-Bukhari ja at-Tirmidhi kertoivat, että Saad ibn Abu Waqqas opetti 
lapsilleen seuraavat sanat: &quot;Allahin lähettiläs etsi turvaa joka rukouksen 
lopussa (sanomalla): ’Oi Allah, etsin turvaa Sinusta pelkuruudelta. Etsin turvaa 
Sinusta saituudelta, etsin turvaa Sinusta vanhuuden höperyydeltä ja etsin turvaa 
Sinusa tämän mailman koettelmuksilta, ja etsin turvaa Sinusta haudan 
rangaistukselta.&quot; </p>
<p>-15- Abu Hatim kertoi profeetan (SAAS) sanoneen lopettaessaan rukoustaan: &quot;Oi 
Allah, tee uskonnostani, joka ympäröi kaikki asiani, hyvä. Oi Allah, tee tästä 
maailmastani, jossa elän, hyvä. Oi Allah, etsin turvaa Sinun mielihyvästäsi 
Sinun vihaasi vastaan. Etsin turvaa Sinun anteeksiannostasi Sinun kostoasi 
vastaan. Etsin turvaa Sinusta Sinulta. Kukaan ei voi pidättää sitä, minkä Sinä 
olet suonut eikä kukaan voi antaa sitä, minkä Sinä pidätät. Kukaan omaisuuden 
haltija ei voi hyötyä varoistaan vastoin Sinun tahtoasi.&quot; </p>
<p>-16- Abu Dawud ja al-Hakim kertoivat, että jokaisen rukouksen lopuksi 
profeetta (SAAS) sanoi: &quot;Oi Allah, anna minulle hyvinvointia ruumiissani. Oi 
Allah, anna minulle hyvinvointia kuulossani. Oi Allah, anna minulle hyvinvointia 
näössäni. Oi Allah, etsin turvaa Sinusta epäuskolta ja köyhyydeltä. Oi Allah, 
etsin turvaa Sinusta haudan rangaistukselta. Ei ole muuta jumalaa kuin Sinä.&quot;
</p>
<p>-17- Ahmad, Abu Dawud ja an-Nasai kertoivat, ketjulla, joka sisältää heikon 
kertojan Dawud at-Tafawi, kuultuna Zaid ibn Arqamilta, että profeetalla (SAAS) 
oli tapana sanoa rukoustensa lopussa: &quot;Oi Allah, Herramme, kaiken Herra. 
Todistan, että Sinä olet Herra, Sinä olet Yksi, sinulla ei ole kumppania. Oi 
Allah, Herramme, kaiken Herra. Todistan, että Muhammed on Sinun palvelijasi ja 
lähettilääsi. Oi Allah, Herramme, kaiken Herra. Todistan, että kaikki Sinun 
palvojasi ovat yhtä perhettä. Oi Allah, Herramme, kaiken Herra. Tee minusta ja 
perheestäni vilpittömiä Sinua kohtaan jokaisenä tämän elämän hetkenä ja 
Tuonpuoleisessa. Oi Ylhäinen ja Kunnioitettu, kuuntele ja vastaa. Allah on 
suurimmista suurin, taivaiden ja maan valo. Allah on suurimmista suurin, Allah 
on riittävä minulle ja Hän on siunatuin vartija. Allah on suurimmista suurin.&quot;
</p>
<p>-18- Ahmad, Ibn Shaiba ja Ibn Maja kertoivat ketjulla, jossa on tuntematon 
kertoja, Umma Salaman sanoneen, että profeetta (SAAS) sanoi aamurukouksen 
taslimin jälkeen: &quot;Oi Allah, pyydän Sinulta hyödyllistä tietoa, riittävää 
elantoa ja hyväksyttyjä tekoja.&quot; </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
