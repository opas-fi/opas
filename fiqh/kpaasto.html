<html>

<head>
  <meta charset="UTF-8">
<title>Fiqh</title>
<link href="style.css" rel="stylesheet" type="text/css">
</head>

<body background="greyback.jpe" bgColor="#ffffff">

<hr>

<h1>Fiqh-as-Sunnah</h1>

<hr>

<br><font FACE="Arial Unicode MS" SIZE="5"><b>
<p>Fiqh-as-Sunnah, Osa 3: Kielletyt paastopäivät </p>
</b></font><strong>
<p>Osa 3, sivu 120b: Kielletyt paastopäivät. Eid-päivät </p>
</strong><font FACE="Arial Unicode MS">
<p>Kaikki oppineet ovat yhtä mieltä siitä, että silloin paastoaminen on 
kielletty. Ei ole väliä, onko paasto pakollinen vai vapaaehtoinen. Umar 
todistaa: &quot;Allahin lähettiläs (SAAS) on kieltänyt paastoamisen näinä kahtena 
päivänä. Teidän tulee lopettaa (Ramadanin) paastonne paaston Eidin aikaan. 
Uhraamisen Eidinä teidän tulisi syödä siitä, mitä uhraatte.&quot; Tämän ovat 
kertoneet Ahmad, an-Nasai, at-Tirmidhi, Abu Dawud ja Ibn Maja. </p>
</font><strong>
<p>Osa 3, sivu 120c: Kielletyt paastopäivät. Tashriqin päivät (kolme Eid 
al-Adhaa seuraavaa päivää) </p>
</strong><font FACE="Arial Unicode MS">
<p>Ei ole sallittua paastota kolmena Eid al-Adhaa seuraavana päivänä. Abu 
Huraira kertoi, että Allahin lähettiläs (SAAS) lähetti Abdullah ibn Huzhaqan 
julistamaan Minaan: Teidän ei pidä paastota näinä päivinä. Ne päivät ovat 
syömisen, juomisen ja Allahin muistelemisen aikaa.&quot; Tämän on kertonut Ahmad ja 
sen ketju on hyvä. </p>
<p>Ibn Abbas kertoi Allahin lähettilään (SAAS) lähettäneen erään henkilön 
ilmoittamaan: &quot;Älkää paastotko näinä päivinä, sillä ne päivät ovat syömistä, 
juomista ja perheen kanssa iloitsemista varten.&quot; At-Tabarani kertoi sen 
teoksessa al-Awsat. </p>
<p>The Shafilaiset sallivat tashriq-päivinä paastoamisen, jos sen syy on vala, 
synnin sovittaminen tai Ramadanin menetetyn päivän korvaaminen. Ne paastot, 
joihin ei ole mitään erityistä syytä, eivät ole sallittuja, eikä tästä ole 
erimielisyyttä. Shafilaiset sovelsivat samaa päättelyä kuin he käyttivät 
sanoessaan, että tietystä syystä tehdyt rukoukset ovat sallittuja myös 
kiellettyinä rukousaikoina (esimerkiksi moskeijan tervehtimisrukous ja niin 
edelleen). </p>
</font><strong>
<p>Osa 3, sivu 121: Kielletyt paastopäivät. Perjantain valitseminen 
yksittäiseksi paastopäiväksi </p>
</strong><font FACE="Arial Unicode MS">
<p>Perjantaipäivä on muslimeille eräänlainen viikottainen Eid ja siksi on 
kiellettyä paastota sinä pävänä. Useimmat oppineet sanovat, että kielto on 
paheksutun teon kaltainen, ei ehdoton. </p>
<p>Jos henkilö paastoaa perjantaita edeltävän tai seuraavan päivän tai se osuu 
päiväksi, jolloin henkilö tavallisesti paastoaa (esimerkiksi kuukauden 13., 14. 
tai 15. päivä) tai se on Arafahin tai Ashuran päivä, sellaisena perjantaina ei 
ole paheksuttavaa paastota. Abdullah ibn Amr kertoi Allahin lähettilään (SAAS) 
astuneen Juwairiya bint al-Harithin huoneeseen tämän ollessa paastoamassa. Hän 
kysyi tältä: &quot;Paastositko eilen?&quot; Hän vastasi: &quot;En.&quot; Hän sanoi: &quot;Aiotko paastota 
huomenna?&quot; Hän vastasi: &quot;En.&quot; Siksi hän sanoi: &quot;Lopeta sitten paastosi.&quot; Tämän 
ovat Ahmad ja an-Nasai ja sen ketju on hyvä</p>
<p>Amr al-Ashari kertoi kuulleensa Allahin lähettilään (SAAS) sanoneen: 
&quot;Totisesti perjantai on teidän Eidinne, joten älkää paastotko silloin, jos ette 
paastoa sitä edellisenä päivänä tai sen jälkeen.&quot; Tämän on kertonut al-Bazzar ja 
sen ketju on hyvä. </p>
<p>Ali neuvoi: Hänen, joka haluaa (paastota) vapaaehtoisesti, tulisi paastota 
torstaina perjantain sijasta, sillä perjantai on syömisen, juomisen ja 
muistelemisen päivä.&quot; Tämän on kertonut Ibn Abu Shaiba ja sen ketju on hyvä. </p>
<p>Kahdessa sahihissa (al-Bukharin ja Muslimin) Jabir kertoi profeetan sanoneen: 
&quot;Älkää paastotko perjantaina, ellette tee sitä myös sitä edeltävänä tai sen 
jälkeisenä päivänä.&quot; Muslimin versiossa todetaan: &quot;Älkää valitko pelkkää 
perjantaiyötä (torstaiyötä englannin kielessä) erikoisesti yörukouksia varten. 
Älkää myöskään valitse pelkkää perjantaita paastopäiväksi, ellei se osu 
päiväksi, jolloin säännönmukaisesti paastoatte.&quot; </p>
</font><strong>
<p>Osa 3, sivu 122: Kielletyt paastopäivät. Yksittäisen lauantain valitseminen 
paastopäiväksi </p>
</strong><font FACE="Arial Unicode MS">
<p>Busr as-Salmi kertoi sisarensa as-Saman kuulleen Allahin profeetan (SAAS) 
sanoneen: &quot;Älkää paastotko lauantaisin, ellei se ole pakollinen paasto. (Teidän 
ei tulisi paastota) vaikka ette löytäisi mitään muuta (syötävää) kuin 
rypäleenkuoria tai puunoksan pureksittavaksi.&quot; </p>
<p>Tämän ovat kertoneet Ahmad, an-Nasai, at-Tirmidhi, Abu Dawud, Ibn Maja ja 
al-Hakim. Al-Hakim sanoi sen olevan sahih Muslimien kriteerien mukaan, kun taas 
at-Tirmidhi sanoi sen olevan hasan. At-Tirmidhi sanoi , että paheksuttavaa oli, 
jos henkilö valitsi pelkän lauantain paastopäiväksi, sillä se on juutalaisten 
merkkipäivä. </p>
<p>Vastoin edeltävää kertomusta, Umm Salama väittää: &quot;Profeetta (SAAS) paastosi 
useammin lauantaisin ja sunnuntaisin kuin muina päivinä. Hän sanoi: ’Ne ovat 
monijumalaisten Eidejä ja minä rakastan olla erilainen kuin he.&quot; Tämän ovat 
kertoneet Ahmad, al-Baihaqi, al-Hakim ja Ibn Khuzaima, joka sanoi sen olevan 
sahih. </p>
<p>Hanafilaiset, shafilaiset ja hanbalilaiset sanovat, että on paheksuttavaa 
paastota yksittäisenä lauantaina edellä olleiden todisteiden johdosta. Malik 
eroaa heistä, mutta hadith on todiste häntä vastaan. </p>
</font><strong>
<p>Osa 3, sivu 122a: Kielletyt paastopäivät. &quot;Epäilyksen päivä &quot; </p>
</strong><font FACE="Arial Unicode MS">
<p>Ammar ibn Yasir sanoi: &quot;Joka paastoaa epäilyksen päivänä, on jättänyt 
tottelematta Abu alQasimia (profeettaa, SAAS).&quot; Tämän ovat kertoneet an-Nasai, 
at-Tirmidhi, Abu Dawud, ja Ibn Maja. </p>
<p>Sen aitoudesta at-Tirmidhi sanoo: &quot;Se on hasan sahih hadith.&quot; Useimmat tietoa 
omaavista ihmisistä toimivat sen mukaan. Mielipiteen jakavat Sufyan ath-Thauri, 
Malik ibn Anas, Abdullah ibn alMubarak, ash-Shafi, Ahmad ja Ishaq. He kaikki 
paheksuvat ‘epäilyksen päivänä’ paastoamista. Useimmat heistä uskovat, että jos 
henkilö paastoaa sellaisena päivänä ja se osoittautuu olevan Ramadania, päivä 
täytyy silti korvata myöhemmin. Jos sellainen päivä sattuu yhtenä henkilön 
normaaleista paastopäivistä, silloin on sallittua paastota sinä päivänä.&quot; </p>
<p>Kuten &quot;luotettavien ryhmä&quot;, Abu Huraira kertoi Allahin lähettilään (SAAS) 
sanoneen: &quot;Älkää menkö Ramadanin edelle paastoamalla päivän tai kaksi ennen 
sitä, jolleivat ne ole päiviä, jolloin tavallisestikin paastoatte.&quot; </p>
<p>Tästä hadithista at-Tirmidhi sanoo: &quot;Hadith on hasan sahih ja oppineet 
toimivat sen mukaan. He eivät pidä siitä, että henkilö kiirehtii Ramadania 
paastoamalla päivää ennen sitä. Jos henkilö tavallisesti paastoaa tiettynä 
päivänä ja ‘epäilyksen päivä’ sattuu tuoksi päiväksi, silloin heidän mielestään 
hänen paastoamisessaan tuona päivänä ei ole ongelmaa.&quot; </p>
</font><strong>
<p>Osa 3, sivu 123: Kielletyt paastopäivät. Vuoden jokaisena päivänä </p>
</strong><font FACE="Arial Unicode MS">
<p>On kiellettyä tehdä niin, sillä vuodessa on joitakin päiviä, jolloin ei ole 
sallittua paastota. Allahin lähettiläs (SAAS) sanoi: &quot;Ei ole (palkittua) paastoa 
sille, joka paastoaa jatkuvasti.&quot; Tämän ovat kertoneet Ahrnad, al-Bukhari ja 
Muslim. </p>
<p>Jos henkilö rikkoo paastonsa Eid-päiviksi ja tashriq-päiviksi, hänen jatkuva 
paastoamisensa ei enää olisi paheksuttavaa. Kommentissaan tästä aiheesta 
at-Tirmidhi sanoo: &quot;Joukko oppineita pitää pahana paastoamista joka päivä, jos 
siihen sisältyvät Eidit (Eid al-Fitr, Eid al-Adha) ja tashriq-päivät. Jos 
henkilö katkaisee paastonsa noina päivinä, hänen tekonsa ei enää ole 
paheksuttava eikä hän enää paastoa koko vuotta.&quot;Nämä oppineet ovat Malik, 
ash-Shafi, Ahrnad ja Ishaq. </p>
<p>Profeetta (SAAS) hyväksyi Hamza al-Aslamin lukuisat paastot sanoessaan 
hänelle: &quot;Paastoa, jos haluat ja katkaise paastosi, jos haluat.&quot; Tämä hadith on 
kerrottu aikaisemmin.&quot;</p>
<p></p>
</font><strong>
<p>Osa 3, sivu 123a: Kielletyt paastopäivät. Naisen paasto hänen aviomiehensä 
läsnäollessa, paitsi tämän luvalla </p>
</strong><font FACE="Arial Unicode MS">
<p>Allahin lähettiläs (SAAS) kielsi naista paastoamasta, jos hänen aviomiehensä 
oli paikalla, kunnes tämä antoi hänelle luvan siihen. Abu Huraira kertoi 
profeetan (SAAS) sanoneen: &quot;Naisen ei pidä paastota (edes) yhtä päivää 
aviomiehensä läsnä ollessa, paitsi hänen luvallaan, jos ei ole Ramadanin aika.&quot; 
Tämän ovat kertoneet Ahmad, al-Bukhari ja Muslim. Oppineet ovat tulkinneet tämän 
ehdon kielloksi, ja he sallivat aviomiehen lopettaa vaimon paastoamisen, jos hän 
paastosi ilman miehen lupaansa ja tämä vaatii oikeuttaan (aviolliseen yhteyteen) 
hänen kanssaan. Tämä pätee selvästi muihin kuin Ramadanin päiviin, jolloin hän 
ei tarvitse aviomiehensä lupaa. Samoin jos nainen paastosi ilman miehensä lupaa 
tämän ollessa poissa, miehellä on oikeus lopettaa hänen paastonsa palatessaan.
</p>
<p>Jos aviomies on sairas tai kykenemätön yhdyntään, vaimon on sallittua 
paastota ilman hänen lupaansa – eli se on sama tilanne, kuin jos mies ei olisi 
paikalla.</p>
<p></p>
</font><strong>
<p>Osa 3, sivu 124: Kielletyt paastopäivät. Peräkkäiset päivät olemalla syömättä 
lainkaan [al-wisal] </p>
</strong><font FACE="Arial Unicode MS">
<p>Abu Huraira kertoi Allahin lähettilään (SAAS) sanoneen: &quot;Älkää tehkö 
al-wisalia.&quot; Hän sanoi tämän kolme kertaa ja ihmiset sanoivat hänelle: &quot;Mutta 
sinä teet al-wisalia, oi Allahin lähettiläs!&quot; Hän sanoi: &quot;Te ette ole kuten minä 
siinä asiassa. Vietän yöni sellaisessa tilassa, että Allah ruokkii minua ja 
antaa minulle juotavaa. Omistautukaa te niille teoille, jotka ovat teille 
mahdollisia suorittaa.&quot; Tämän ovat kertoneet al-Bukhari ja Muslim. </p>
<p>Oppineet sanovat, että tämä ehto tarkoittaa teon olevan paheksuttava. Ahmad 
ja Ishaq sanovat, että on sallittua paastota aamunkoittoa edeltävään aamiaiseen 
saakka, jos se ei tuota hankaluutta paastoavalle. Tämä mielipide perustuu sille, 
mitä al-Bukhari kertoi Abu Said al-Khudrilta kuultuna: &quot;Allahin lähettiläs 
(SAAS) sanoi: ’Älkää tehkö al-wisalia. Jos joku teistä välttämättä tahtoo tehdä 
al-wisalin, hän jatkakoon paastoaan (auringonlaskun jälkeen) aamunkoittoa 
edeltävään aamiaiseen asti.&quot; </p>
</font>
<p><br></p>
<hr>
<h4> <br>
  <a href="ajr.html">Takaisin</a> 
</h4>
<h4><a href="copyr.html"> Koko aineiston copyright © Pirjo</a> 
</h4></body>
</html>
