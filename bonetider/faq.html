<html>
<head>
<TITLE>islamopas</TITLE>
<link rel="stylesheet" type="text/css" href="../css/mystyle2.css">
</head>
<BODY  bgcolor="white">
<center>
<table  width=400 cellpadding=1 BORDER=0><tr>
<TD  valign=top align=left>
<table cellpadding=6 width=400>
          <tr> 
            <td> 
              <div align="left"> 
                <h3><font face=Arial,Helvetica size="-1"> </FONT><font face=Arial,Helvetica size="-1"></font> 
                  <font face=Arial,Helvetica>Useimmin kysytyt kysymykset rukousaikataulusta 
                  </font></h3>
                <p><b><font color="#006633">Kysymys: Mikä ero on termeillä ’zawwaal-aika’ 
                  ja ’keskipäivä’ (noon)? </font></b></p>
                <p><b>Vastaus:</b> Termiä keskipäivä (noon) käytetään väljästi 
                  tarkoittamaan klo 12.00:a, mutta maantieteessä ja tähtitieteessä 
                  "keskipäivä" tarkoittaa sitä ajankohtaa, jolloin aurinko on 
                  korkeimmalla taivaalla eli lakikorkeudessaan matkallaan noususta 
                  laskuun.Tämä aika muuttuu päivästä toiseen. Zawwaal on islamissa 
                  se vaihe, jolloin aurinko on ohittanut lakikorkeutensa. Siihen, 
                  että auringon kiekko ohittaa kokonaan astronomisen keskipäivän 
                  kuvitellun linjan, kuluu muutama minuutti keskipäivästä. Zuhr-rukoukselle 
                  5 minuuttia astronomisen keskipäivän jälkeen on hyvä tarkkuus, 
                  sillä zawwaal-aikana (astronomisen keskipäivän aikaan) rukoileminen 
                  on haram. </p>
                <p align="center">***</p>
                <p align="left"><font color="#006633"><b>Kysymys: Onko Maghrid-rukouksen 
                  aika auringon laskiessa vai ei? Mikä on auringonlaskun määritelmä 
                  islamissa? Onko se silloin, kun auringon kiekko koskettaa horisonttia 
                  vai silloin, kun aurinko on kokonaan hävinnyt horisontin taakse? 
                  Ja kuinka pitkä aika suunnilleen on näiden kahden vaiheen välillä? 
                  </b></font></p>
                <p align="left"><b>Vastaus:</b> Auringonlaskun määritelmä islamissa, 
                  ja Maghrib-ajan alkaminen, poikkeaa hiukkasen astronomisesta 
                  auringonlaskun määritelmästä. Tähtitieteessä se on silloin, 
                  kun aurinko on juuri ja juuri hävinnyt horisontin taakse sitä 
                  maan tasalta tarkkailtaessa, kun oletetaan maa täysin pyöreäksi 
                  ja tasaiseksi ja että ilmakehässä vallitsee tietty lämpötila, 
                  paine ja kosteus, jotka kaikki vaikuttavat valon taittumiseen. 
                  Islamilainen Maghribin määritelmä on se, kun läntisestä horisontista 
                  katsottuna aurinko juuri peittyy horisontin taakse, valon taittumisen 
                  ollessa havaittavissa. Tähän voi vaikuttaa vallitseva lämpötila, 
                  paine ja kosteus, ja se, viettääkö kyseinen paikka alaspäin 
                  kohti horisonttia vai onko maa tasainen. Tähtitieteessä auringonlasku 
                  määritetään olettamalla maa täysin pyöreäksi (mitä se ei ole) 
                  ja maaperä kohden läntistä horisonttia täysin vaakasuoraksi 
                  (mitä se ehkä ei ole). Siksi ainakin 3 minuuttia olisi lisättävä 
                  astronomisen auringonlaskun aikaan, jotta saadaan islamin auringonlaskun 
                  aika eli Maghrib. Tähän 3 minuutin lisäykseen on kolme syytä: 
                </p>
              </div>
              <ol>
                <li> 
                  <div align="left">Laskelmat on tehty tietystä pituus- ja leveysakselin 
                    kohdasta, ja havainnoija on useimmissa tapauksissa jopa 15 
                    mailin päässä tuosta pisteestä. </div>
                </li>
                <li>Valon taittuminen ilmakehässä vaihtelee ilmakehän tiheyden 
                  muuttuessa lämpötilan, paineen ja kosteuden mukaan. </li>
                <li>Maanpinta saattaa viettää kohti läntistä horisonttia, kun 
                  taas laskelmat on tehty tasaisen maanpinnan oletuksella. </li>
              </ol>
              <p align="center">***</p>
              <p align="left"><b><font color="#006633">Kysymys: Olin hyvin hämmästynyt 
                nähdessäni miten erilaisia aikoja Fajrille ja Ishalle jotkut järjestöt 
                ovat antaneet verrattuna ISNAan (Islamic Society of North America). 
                Voitteko selittää? </font></b></p>
              <p align="left"><b>Vastaus:</b> Tarkoittamasi vaihtelu ei ole hälyttävää. 
                On muistettava, että profeetan (saas) aikaan ei ollut kelloja. 
                Käytäntö vaihteli paljon, jopa siinä määrin, että Sahaabat (RA) 
                rukoilivat Fajrin joko Ghalas-aikaan (yön pimeydessä, johon sekoittui 
                vähän valoa) tai Isfaar-aikaan (kun on jo huomattavan valoisaa). 
                Näiden hetkien välillä oli yli puoli tuntia. Koraani mainitsee 
                Fajrin aikana, jolloin voi erottaa mustan langan valkoisesta. 
                Joku Sahabi (RA) nähtiin tosiasiassa ottavan kaksi lankaa ja yrittävän 
                erottaa niitä, mutta profeetta (saas) selitti hänelle, että se 
                ei ollut Sharian tarkoitus. Se tarkoittaa hetkeä, jolloin hyvin 
                heikko aamun valo alkaa levitä horisonttiin yön pimeydessä. Tätä 
                ilmiötä ei voida aivan kiistattomasti mitata. Samaten Ishasta 
                hadith mainitsee Shafaqin häviämisen. Shafaq ei ole senkaltainen 
                ilmiö, jota voitaisiin tarkasti mitata. </p>
              <p align="left">Muslimit alkoivat tehdä laskelmia rukousajoista 
                vasta kellojen keksimisen jälkeen 1800-luvulla. Koraanin ja hadithien 
                mainitsemia Fajrin ja Ishan ajankohtia ovat nykyisin havainnoineet 
                tieteellisesti useat muslimiryhmät eri puolilla maailmaa (Englannissa, 
                Pakistanissa, USA:ssa, Karibian saarilla, Etelä-Afrikassa ja Australiassa). 
                Nuo havainnot ovat paljastaneet meille, että Fajr-aika alkaa auringon 
                ollessa 13,5 – 14 astetta horisontin alapuolella. Näkemäsi vaihtelevat 
                ajat perustuvat Fajr/Ishaa koskeviin laskelmiin, joiden mukaan 
                aurinko on silloin horisontin alapuolella 15o/15o (ISNA), 18o/17o 
                (World Islamic League), 18o/18o (Karachi), 19o/17o Umm al-Qura) 
                ja 19,5o/90 minuuttia (Egypti). Vaihtelu on paljon vähäisempää 
                kuin mitä se profeetan (saas) aikana oli. Älä anna noiden eroavuuksien 
                häiritä. Mikä tahansa niistä tai ne kaikki ovat OK. Varovaisuuden 
                hengessä jotkut muslimit ovat valinneet suuremmat arvot kuin havaitut 
                13,5o tai 14o. </p>
              <p align="left">Muista, että Maghribin ajankohdassa ei voi olla 
                vaihtelua, mutta Fajrin ja Ishan aikoja ei ole niin tarkoin määritelty 
                Koraanissa tai haditheissa. Allah (swt) on antanut meille suuren 
                huojennuksen Fajrin ja Ishan aikojen suhteen. Tätä tulisi pitää 
                siunauksena eikä taakkana. </p>
              <p align="left"><font color="#FF0000">Yllä sanottu ei kuitenkaan 
                päde niihin leveysasteisiin, jotka ylittävät 45 astetta</font>, 
                jolloin tiettyinä päivinä kesäisin tai talvisin aurinko joko ei 
                laske lainkaan 15 astetta alle horisontin taikka se laskee niin 
                myöhään yöllä, että Ishan ja Fajrin rukoilemisesta oikeaan aikaan 
                tulee käytännössä hankalaa. Näihin tilanteisiin voidaan soveltaa 
                erityistä harkintaa, jota menneiden vuosisatojen oppineet, ’Ulemaa 
                of Fiqh’, ovat ehdottaneet. Sen mukaan Fajr olisi 1/7 yöstä ennen 
                auringonnousua ja Isha 1/7 yöstä auringonlaskun jälkeen. Joissakin 
                tapauksissa tämäkin voi olla epäkäytännöllistä, jolloin Fajrin 
                ja Ishan ajat mukautetaan muihin vuoden päiviin juuri ennen ja 
                jälkeen näitä erityisen hankalia päiviä kesällä ja talvella. Silloin 
                ajat ovat suunnilleen samat, jotka pätevät viereisillä leveysasteilla, 
                joilla kelvolliset ajat voidaan mitata. </p>
              <p align="center">***</p>
              <p align="left"><b><font color="#006633">Kysymys: Kuinka tiedän 
                kunkin rukouksen alkamis- ja päättymisajat? </font></b></p>
              <p align="left">Vastaus: Hanafilaisen fiqhin mukaan Fajr loppuu 
                5 – 10 minuuttia ennen auringonnousua. Zuhrin aika alkaa noin 
                5 minuuttia zawwaalin jälkeen ja loppuu Asrin alkaessa. Asr loppuu 
                5 – 10 minuuttia ennen Maghribia. Maghrib loppuu Ishan alkaessa. 
                Isha loppuu Fajrin alkaessa, mutta on on suositeltavaa olla viivyttämättä 
                sitä yli keskiyön. </p>
              <p align="center">***</p>
              <p align="left"><b><i>Lähde:</i></b> <a href="http://www.moonsighting.com/" target="_blank">http://www.moonsighting.com/ 
                </a> </p>
            </TD>
          </TR>
</TABLE>
</TD></TR>
</TABLE>
<br>
  <a href="javascript: window.print();"><img src="../bilder/print.gif" border="0" ALT="tulosta" width="16" height="14"> 
  <span class="LITENTEXT"><font face=Arial,Helvetica size="-1"><b>Tulosta</b></font></span></a> 
  <br>
  <br>
</center>
</BODY>
</HTML>
